#-*- mode: mandoku-view; -*-
#+DATE: 2015-08-30 21:51:44.866197
#+TITLE: 百癡禪師語錄
#+PROPERTY: CBETA_ID J28nB202
#+PROPERTY: ID KR6q0421
#+PROPERTY: SOURCE Jiaxing Canon Vol. 28, No. B202
#+PROPERTY: VOL 28
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0421_J_027-0141a> 
#+PROPERTY: JUAN 27

 百癡禪師語錄卷第二十七¶
嗣法門人超宣等編¶

讚¶

釋迦文佛像¶

#+BEGIN_VERSE
「　三界群生迷真遂妄貪嗔愚癡歷劫遮障苦海漂沉¶永無出望是故我佛如來以大定慧力攝伏眾魔於¶菩提樹下為人天之榜樣稽首拜言非謗非誑要見¶如來不動尊分明月在秋江上
#+END_VERSE
」¶

出山相¶

#+BEGIN_VERSE
「　眼睛餓得火光出鼻孔依前向下垂何事鬧藍來賣¶弄咄哉好與驀頭槌
#+END_VERSE
」¶

栴檀瑞像¶

#+BEGIN_VERSE
「　面黃似蠟髻涌如藍出位迎佛半癡半憨意氣贏千¶萬風流落二三引得優瑱親努目不知誰是老瞿曇¶咄今日令予大弗甘
#+END_VERSE
」¶

觀音¶

#+BEGIN_VERSE
「　立慈示悲尋聲救苦如日麗空無處不普圓通門啟¶妙難思五五分明二十五
#+END_VERSE
」¶

#+BEGIN_VERSE
「　覆頂跣足蓮瓣為舟不是多般捏怪亦非賣弄風流¶噫安得五濁眾生脫離苦海而與之同證同修業債¶償來方始休(蓮舟)
#+END_VERSE
」¶

#+BEGIN_VERSE
「　為憐濁惡現新粧七軸蓮經賺馬郎去後不存金鎖¶骨陜灘爭見好風光(馬郎婦)
#+END_VERSE
」¶

#+BEGIN_VERSE
「　千竿紫竹林兩片青蘿石獨坐意寥寥見聞原不隔¶善財童去禮何方鸚鵡鳥來空躅躑想是眾生界盡¶時留將後代為標格(獨坐)
#+END_VERSE
」¶

#+BEGIN_VERSE
「　窈窕丰姿舉世莫賽活捉錦鱗街頭叫賣了度生心¶償菩薩債可惜相逢識者稀辜伊走入支那界(魚籃婦中¶懷楊居士請)
#+END_VERSE
」¶

#+BEGIN_VERSE
「　眼能聞耳能視一點慈心普天匝地招白鳥以飛翔
<pb:KR6q0421_J_027-0141b>¶乘獅王而遊戲針鋒影裏露全身髮線縫中闡實義¶要識渠實義麼幸自現前何處回避(髮繡觀音騎獅子像)
#+END_VERSE
」¶

維摩¶

#+BEGIN_VERSE
「　臥疾毘耶憂心怲怲一榻翛然無欠無剩噫若非曼¶殊請問不二門誰知汝是箇啞病
#+END_VERSE
」¶

關聖帝¶

#+BEGIN_VERSE
「　心存蜀漢氣壓孫曹雖事功一時未就實節義千古¶彌高秋風拂拂春水滔滔夜靜常聞偃月刀紫金光¶映綠征袍(楊沖懷居士請)
#+END_VERSE
」¶

朝陽對月¶

#+BEGIN_VERSE
「　無事欣逢日暖天襖穿斜引竹針聯聯得好欲垂肩¶那裏猶來少半邊
#+END_VERSE
」¶

#+BEGIN_VERSE
「　真月現前不展眸貪淹黑豆幾時休老骨董計未周¶何如衲帔早蒙頭
#+END_VERSE
」¶

達磨¶

#+BEGIN_VERSE
「　不契蕭梁旨而皮合識羞煙波折葦渡敗闕當風流¶冷地坐幾經秋賺煞神光落一籌至今熊耳猿啼月¶多少聞聲掩淚愁
#+END_VERSE
」¶

#+BEGIN_VERSE
「　箇事遍界難逃明珠誰無一顆看汝擬意西來情知¶已是負墮說甚傳法度迷不顧口門招禍隻履攜歸¶路未遙塔尖寂寂青煙鎖
#+END_VERSE
」¶

#+BEGIN_VERSE
「　問著便云不識看汝何嘗有悟由幾處受人毒害想¶汝未必有真修悟非悟修非修因甚麼花開五葉遍¶界香浮秪憑一副心腸直解與鸞鴞作對頭(悟修香燈請)
#+END_VERSE
」¶

#+BEGIN_VERSE
「　心頭似火熱有話難分雪獨自悽悽出鳳城折蘆踏¶泛江心月江心月色明江上微風生無端變作參天¶棘殃累行人恨不平(傳印上座請)
#+END_VERSE
」¶

#+BEGIN_VERSE
「　葦可折江可渡單傳底意無回互八十翁翁入屋場¶真誠不比兒童步若云只此便是伊何異東行問西¶路(童子請)
#+END_VERSE
」
<pb:KR6q0421_J_027-0141c>¶

#+BEGIN_VERSE
「　跨水復逢羊汝師明受記如何便遺忘闖入大梁地¶機先齟齬兮浪翻楊子江心句下鋒芒兮截斷神光¶隻臂骨皮分盡葬空山蔥嶺呈身捏怪異老胡老胡¶當時若遇箇中人三十棒料不輕恕(緝明禪人請)
#+END_VERSE
」¶

#+BEGIN_VERSE
「　單提玉斧破天荒萬苦千辛已備嘗就使經年成滯¶貨劈頭一語定宗綱(宗禪人請)
#+END_VERSE
」¶

#+BEGIN_VERSE
「　面麤齒缺膽大心堅遠來震旦磨盡風煙接引當機¶如飛鵬劈澥掃除義路似雲漢章天此小乘根器之¶所不及而名曰直指見性教外別傳花開葉茂從茲¶起垂蔭流芳億萬年
#+END_VERSE
」¶

#+BEGIN_VERSE
「　來也不可拒去也不可招從他覷破壁風月自寥寥¶何以如此羊羹雖美眾口難調(月典座請)
#+END_VERSE
」¶

#+BEGIN_VERSE
「　開甘露法門破六宗邪見汎潑天重溟上梁王寶殿¶心正體正不順人情氣高格高難以近面少林九載¶冷湫湫賴遇知音通一線一線通汝之功雪霽春山¶華自紅
#+END_VERSE
」¶

#+BEGIN_VERSE
「　既已橫身截流何用回頭轉腦不如掩六龜藏惜取¶自家珍寶且作麼生是伊珍寶珊瑚樹林日杲杲
#+END_VERSE
」¶

#+BEGIN_VERSE
「　梁城已見幾魏邦不受詔穩坐山之陽無竿下直釣¶釣得妙錦鱗跳冷地思量真好笑(妙禪人請)
#+END_VERSE
」¶

二祖¶

#+BEGIN_VERSE
「　臂斷將心覓又無更云安竟受糊塗滿天風雪年年¶在獨惜當時不丈夫
#+END_VERSE
」¶

三祖¶

#+BEGIN_VERSE
「　覓罪不可得罪休恙亦休隨方無罣礙風月任優游
#+END_VERSE
」¶

四祖¶

#+BEGIN_VERSE
「　解脫門開阿誰縛汝一拶了然歸便能說道理誘栽¶松老者以再來辭貞觀綸詔而不起山頭如蓋紫雲¶多橫枝秀出更無比
#+END_VERSE
」¶

五祖
<pb:KR6q0421_J_027-0142a>¶

#+BEGIN_VERSE
「　破頭山頂松千樹撇去甘為無姓兒末後一場真好¶笑黃梅枝向嶺南垂
#+END_VERSE
」¶

六祖¶

#+BEGIN_VERSE
「　倩人書壁巧郎當惹得渾身沒處藏又向番禺草裏¶輥倒教小賊驗真贓
#+END_VERSE
」¶

寒山拾得¶

#+BEGIN_VERSE
「　重巖遯跡冷淒淒錯把巖前亂葉題興未罷日沉西¶隔山又聽鷓鴣啼
#+END_VERSE
」¶

#+BEGIN_VERSE
「　欲掃無塵塵轉多腕頭力盡奈他何暫縮手唱哩囉¶筒裏餘渣再喫過
#+END_VERSE
」¶

布袋¶

#+BEGIN_VERSE
「　橫拖布袋癡憨莫賽拋出礫磚大似捏怪等箇人來¶人不來自買依然還自賣
#+END_VERSE
」¶

睦州¶

#+BEGIN_VERSE
「　重瞳其目七星其面語若懸崖機如掣電大履標城¶妖氛膽戰韶陽老宿雖鰲山成道之兒而最初得力¶亦曾受夫惡鍜鍊
#+END_VERSE
」¶

仰山¶

#+BEGIN_VERSE
「　小釋迦大和尚秪這○甚模樣賺殺人挑不上好與¶他三十棒
#+END_VERSE
」¶

趙州¶

#+BEGIN_VERSE
「　十八破家老心未訖三寸軟綿絡人骨出見王無力¶下繩床所有供招俱詣實攝攝敕敕夫是之謂趙州¶古佛
#+END_VERSE
」¶

普化¶

#+BEGIN_VERSE
「　竟日長街把鐸搖臨行苦口急相招早知汝是脫空¶漢三十烏藤定不饒
#+END_VERSE
」¶

臨濟¶

#+BEGIN_VERSE
「　崚嶒鐵面輕翻轉便作風顛弄虎騎正令全提雷電¶激驚天動地小廝兒
#+END_VERSE
」
<pb:KR6q0421_J_027-0142b>¶

長慶¶

#+BEGIN_VERSE
「　蒲團兀坐長如夢忽捲簾幃始見天萬象分明身獨¶露驚群一句古今傳
#+END_VERSE
」¶

德山¶

#+BEGIN_VERSE
「　盤結孤峰氣勝獰龍一條白棒佛祖不容
#+END_VERSE
」¶

船子¶

#+BEGIN_VERSE
「　獨泛孤舟撥浪遊芙蓉夾岸普天秋吹漚細鮒徒吞¶餌擺尾金鱗未上釣忽一箇自點頭綸竿不用便知¶休急將船子掀翻卻萬古華亭映水流
#+END_VERSE
」¶

蜆子¶

#+BEGIN_VERSE
「　神廟紙堆夜宿江邊日摝蜆蝦不圖成佛作祖只貪¶快活生涯酒臺盤句酬人問想是當時眼著花
#+END_VERSE
」¶

西余端¶

#+BEGIN_VERSE
「　老漢為人瞥脫胸無些少藤葛月明好唱漁歌筋斗¶全拋快活不顧勢位因緣兩見僧妖便撻金毛綵服¶露光輝萬載千秋阿剌剌
#+END_VERSE
」¶

湖隱濟書記¶

#+BEGIN_VERSE
「　半似頑皮半似顛袈裟時抵酒樓錢奴郎一隊無相¶識湖月隨他腳踏穿
#+END_VERSE
」¶

雪巖¶

#+BEGIN_VERSE
「　中徑山之毒無藥治之方十年來礙膺不散偶一日¶暗室生光六處著戲衫兮拍拍是令九州傳利劍兮¶凜凜如霜凜如霜徹骨寒梅撲鼻香
#+END_VERSE
」¶

密雲老和尚¶

#+BEGIN_VERSE
「　金作齒鐵為肝白棒生光射斗寒正令行持兮人天¶不敢冷覷全機展演兮佛祖亦遭熱瞞梵禪梵禪看¶他與汝有何干若要相干且莫離卻鉤頭認定盤
#+END_VERSE
」¶

#+BEGIN_VERSE
「　六建法幢風行草動濟北令嚴震東價重作萬世之¶慈帆醒群生之醉夢也有幾等師僧蹉過伊明明跳¶出覓糟甕(慈帆直歲請)
#+END_VERSE
」
<pb:KR6q0421_J_027-0142c>¶

#+BEGIN_VERSE
「　坐斷通玄峰吸乾龍池水金粟堂前雲匝天黃檗山¶頭波浪起末後無端入四明育王太白任縱橫聲光¶昺耀垂今古濟道中興孰與京(闇然昺居士請)
#+END_VERSE
」¶

#+BEGIN_VERSE
「　握摩竭靈符行滹沱正令收盡鳳麟入彀中萬別千¶差都打迸所以天下人瞻之仰之畏之聞之如月映¶波澄雷鳴谷應稽首師翁大慈尊末世建法幢者夫¶誰得而與並(素月上人請)
#+END_VERSE
」¶

密和尚費和尚同幀¶

#+BEGIN_VERSE
「　蔣三郎何二伯夙世冤家相逢路窄巍巍乎簸匝地¶之腥風蕩蕩乎起參天之荊棘直至於今刀斧劈不¶開依舊聚頭在這裏說黃道白且畢竟說箇甚麼無¶言童子上高山釣下鯉魚長八尺
#+END_VERSE
」¶

費隱老和尚¶

#+BEGIN_VERSE
「　數珠連擊頭顱裂直下分明似鈍鐵慣把金錍刮翳¶膜諸方聞見少歡悅入龍宮掃虎穴虎子龍兒常在¶列幾度峰高望儼然傷心之恨如何泄
#+END_VERSE
」¶

#+BEGIN_VERSE
「　正眼圓明全機卓犖牙上抽牙角中出角三十年來¶弄虎騎腥風布處搖山嶽近已遷化入闍維舍利盈¶盈光奪目是修耶非修耶且留與天下人描邈(福嚴自修¶直歲請)
#+END_VERSE
」¶

#+BEGIN_VERSE
「　奮獅子威展巨靈手闢謬驅邪敲箝解杻為法門之¶功臣作奕代之山斗是故四海之內皆仰瞻焉知其¶臨濟正傳三十一世而名垂不朽者也(可光暉上座請)
#+END_VERSE
」¶

雪峰亙信和尚¶

#+BEGIN_VERSE
「　運平等心行不犯令化溢八閩人天共慶謂是雪峰¶再來吾亦稽首而聽命何以故三十年前曾受恩胸¶中一掬清如鏡
#+END_VERSE
」¶

峨嵋柴立禪師¶

#+BEGIN_VERSE
「　未跨金粟時腦門已者箭忽地惡風吹爐鎚幾百鍊¶禪几背翻兮眼開法場機疾兮掣電雖與我同條生
<pb:KR6q0421_J_027-0143a>¶惜乎不曾見面休見面峨嵋山月半輪秋自有才郎¶勤眷眷
#+END_VERSE
」¶

晉垣道士鏡容¶

#+BEGIN_VERSE
「　寶鏡無纖翳回頭請自看驀然親覷破端的不相瞞¶不相瞞凜凜罡風何足問佛祖都教沒處鑽
#+END_VERSE
」¶

日休法姪乞題母像¶

#+BEGIN_VERSE
「　孤貞以自持擺脫塵勞鎖一句活彌陀聲聲不離我¶葉落忽歸根去來適其可要問是何人溫州南泉果
#+END_VERSE
」¶

勉甫劉居士行樂¶

#+BEGIN_VERSE
「　體厚如山神凝似水隨順天真一經教子入世有權¶衡宜家無彼此功名祿利匹之閒江國清風匝地起¶起起伸腳原在縮腳裏
#+END_VERSE
」¶

馬氏孺人超鳳¶

#+BEGIN_VERSE
「　經不看佛不念玉麈垂方床寒光白艷艷將謂汝是¶繡鳳之儔誰知近日也有靈驗有靈驗珊瑚花發十¶洲春分付小鬟休按劍
#+END_VERSE
」¶

夏仰明居士¶

#+BEGIN_VERSE
「　非俗非僧不援不陵誠心可掬鶴算彌增玉筇麈拂¶頻拈弄說法莫云尚未能
#+END_VERSE
」¶

呂本仁居士¶

#+BEGIN_VERSE
「　收盡春風入畫圖翹然鶴立不嫌孤想君已把西江¶吸嬾向人談有與無
#+END_VERSE
」¶

陳希聖道人¶

#+BEGIN_VERSE
「　青松落落白石鑿鑿孰為其儔惟童與鶴洞門深鎖¶兮欲開不開聖易橫披兮似讀非讀然雖如是若要¶箇裏分明且究取夫羲皇未畫已前底一著
#+END_VERSE
」¶

徐穎初三界圖¶

#+BEGIN_VERSE
「　上是天下是地萬象森羅各安本位撮來總置一毛¶頭出死入生無處避普請諸人著眼看莫自紛紛說¶難易
#+END_VERSE
」
<pb:KR6q0421_J_027-0143b>¶

耆善華庭姚公像¶

#+BEGIN_VERSE
「　望之儼然峨冠博帶即之也溫如蘭斯馤邑里知欽¶庭闈永賴問何以能立善為大嗚呼噫嘻孰謂善人¶不得而見之桂子華開玉露垂悠悠令我有所思
#+END_VERSE
」¶

祖仲嵩居士¶

#+BEGIN_VERSE
「　貧而樂道敬以持身事親主孝奉佛尤純落筆成章¶兮如春江之濯錦發言有緒兮似繭室之抽綸可惜¶當時天年不假至今二十餘載猶令予想慕其為人¶山蒼蒼水鱗鱗懸起高堂秪此真一番相見一番親
#+END_VERSE
」¶

玄冶居士至日乞題小影¶

#+BEGIN_VERSE
「　高超物表氣宇堂皇翛然獨坐掩卷思量有思量沒¶思量群陰剝盡玉梅香化日光添一線長
#+END_VERSE
」¶

界如老者¶

#+BEGIN_VERSE
「　這漢生平不會捏怪信杖頭禪償念佛債護眾心切¶兮得休未休稟戒珠圓兮似邁非邁如此行持世所¶難故遠近聞風者咸合掌而稱快吾願汝常在堂中¶受子若孫燒兜樓沉水之香朝朝禮拜
#+END_VERSE
」¶

覲周居士行樂¶

#+BEGIN_VERSE
「　苔蘚綠杏花紅倚蒲無語笑春風筆未舉韻已工不¶在多情窈窕中且道伊落在甚處懸掛高堂請見聞¶隨喜者下一轉語
#+END_VERSE
」¶

屠氏宜人行樂¶

#+BEGIN_VERSE
「　寶鴨篆煙起空庭晏坐時箇中無限意惟有此花知
#+END_VERSE
」¶

李氏丁氏二孺人¶

#+BEGIN_VERSE
「　琅玕下磐石間香嫋嫋意閒閒花鳥無情情自曠春¶光影裏露全顏
#+END_VERSE
」¶

#+BEGIN_VERSE
「　一杯綠乳醞春香午夢初回晴晝長啼鳥飛飛過短¶墻石方床坐久風生徹體涼
#+END_VERSE
」¶

方氏唐氏二孺人¶

#+BEGIN_VERSE
「　手攜如意珍神凝無所慮惟有小侍兒相隨來復去
<pb:KR6q0421_J_027-0143c>¶去何處日用頭頭合本據
#+END_VERSE
」¶

#+BEGIN_VERSE
「　滿園春色人皆見格外風光若箇知倚盡朱欄不忍¶去低回欲語步遲遲
#+END_VERSE
」¶

朱順川居士¶

#+BEGIN_VERSE
「　石盤古樹色蒼滿袖和風帶草香書一卷琴一囊獨¶酌閒消春晝長其醉鄉逸叟耶抑末世流狂耶
#+END_VERSE
」¶

姚其中行樂¶

#+BEGIN_VERSE
「　不與萬法為侶不與千聖同條骨格超於物外清光¶倚乎泬寥雲曳曳草蕭蕭石床閒坐手相交歷劫主¶翁本姓姚
#+END_VERSE
」¶

亦庵居士持先尊邦瑞邵翁行略請讚¶

#+BEGIN_VERSE
「　文質彬彬言行慥慥古之今之無人能到惟此瑞翁¶深入閫奧中有真樂外絕嗜好敦篤天倫捐貲慰勞¶默契死生同歸大道咄清風凜凜何時休一任阿戎¶倒跨灶
#+END_VERSE
」¶

蔣思橋萬年松芝圖¶

#+BEGIN_VERSE
「　咄這老翁生平樸直雖則面目儼然與我素不相識¶既不相識我又如何讚得灝灝蒼松蓋紫芝一條拄¶杖承渠力
#+END_VERSE
」¶

如蓮姚氏¶

#+BEGIN_VERSE
「　七十餘齡密修善行孤貞自持如蓮清淨表曰如蓮¶名實相應世有斯人可歌可慶且道而今安在哉千¶華影裏佩圓鏡
#+END_VERSE
」¶

臨鵡孫司空真贊¶

#+BEGIN_VERSE
「　獨立堯天日月傍苦冰潔檗世之綱而今歸去玉樓¶也落落遺聲萬古香
#+END_VERSE
」¶

祝老宜人¶

#+BEGIN_VERSE
「　生閥閱之家不為富貴誤持躬節可風履險心無怖¶蒲床獨倚海天寬掌上輪珠千萬數秪此便成大覺¶仙何須別覓菩提路
#+END_VERSE
」
<pb:KR6q0421_J_027-0144a>¶

楚文上人行樂¶

#+BEGIN_VERSE
「　石壁倚山隈虯松襯綠苔相隨無片語舉步任徘徊¶然雖如是他時若與我撞著還要問汝手中拂子何¶處得來
#+END_VERSE
」¶

印世和同室人行樂¶

#+BEGIN_VERSE
「　香馥郁花爛熳奉佛茹齋一心不亂從前惡業盡消¶磨本有靈光無畔岸政與麼時且道阿誰證明請汝¶二人抬頭自看
#+END_VERSE
」¶

予夢中有持行樂乞題內畫一人冠帶與羽士對坐旁註云不樂居官予信筆為贊及醒而記之¶

#+BEGIN_VERSE
「　仕途孔窄公愛其寬有一道士相與盤桓叩步虛之¶雅調學九轉之仙丹嗚呼噫嘻既知如是何不戴星¶披氅逍遙廣漠之鄉而乃博帶峨冠華堂穩坐者乎
#+END_VERSE
」¶

盧榮卿偕室人行樂¶

#+BEGIN_VERSE
「　夫左唱婦右隨德音孔美倫序無虧古柏蒼兮非雪¶霜之所挫蟠桃熟兮豈歲月之所移華欄倚遍晴空¶闊白鳥無心那得知知不知一杯香醞莫辭推
#+END_VERSE
」¶

道庵朱居士¶

#+BEGIN_VERSE
「　以靜為真以真為靜真則無偏靜乃善應玉麈揮秋¶丹楓滿徑夫誰能明其心見其性而與道庵居士同¶坐怪石之中或歌或詠者也
#+END_VERSE
」¶

通衷小影¶

#+BEGIN_VERSE
「　秋風𩖼𩖼秋草茸茸倚床默坐樂在其中函經半摺¶寶鴨微紅六十餘年利益無窮問是何人楊氏通衷
#+END_VERSE
」¶

行深行珠二行樂¶

#+BEGIN_VERSE
「　是僧不僧是俗非俗大有來由全無面目閒房晝永¶意深深欸乃一聲山水綠
#+END_VERSE
」¶

#+BEGIN_VERSE
「　珠輪手中佛在何處輪之又輪自合本據一樹芭蕉¶入座青年年弗逐秋風去
#+END_VERSE
」
<pb:KR6q0421_J_027-0144b>¶

雨辰徐居士¶

#+BEGIN_VERSE
「　不涉眾緣風流儒雅香篆一爐坐古梅下呼稚子以¶烹泉笑吟吟而盈把彼伊人兮其夙有靈根普薰般¶若者也吾烏能知之又何敢效東村翁敲磚打瓦
#+END_VERSE
」¶

思泉元錫二居士¶

#+BEGIN_VERSE
「　紅塵鬧市何如石上松間百計營生不若矢心念佛¶汝既慕其所以然吾亦與其所以然因憶一陽來正¶好寒風吹綻玉梅天
#+END_VERSE
」¶

#+BEGIN_VERSE
「　書不讀琴不彈恬而慮靜而觀掀開鐵壁撞倒銀山¶全身獨露無遮蔽長嘯一聲天地寬寬寬從今那肯¶受人瞞
#+END_VERSE
」¶

西林霞書記乞題小影¶

#+BEGIN_VERSE
「　是僧依稀是俗彷彿癖嗜煙霞嬾深入骨遍遊叢社¶而不肯參禪逆掐數珠而不喜念佛似這等擔板阿¶師那堪寄跡西林好與麤拳趁出且道趁出後又作¶麼生仰看俊鶻翅摩霄萬里重雲只一突
#+END_VERSE
」¶

爾潛董居士¶

#+BEGIN_VERSE
「　峻捷機鋒崢嶸頭角不倚不偏如山如嶽趁瞎驢隊¶兮吹滅雙徑真燈踞獅子巔兮下視千崖野鹿予見¶且聞之迺合掌贊歎曰誠所謂蘇黃再出者也試問¶具眼禪流到此如何名邈
#+END_VERSE
」¶

爾穆居士¶

#+BEGIN_VERSE
「　其中不偏其外無飾孰為良朋劍書在側予素聞風¶而未相識休相識綠竹猗猗已悠然想見君子之德
#+END_VERSE
」¶

青西劉居士¶

#+BEGIN_VERSE
「　靜倚蒲團忘歲月丰神凜似梅稍雪衲衣麈拂半頭¶陀鶻眼龍睛難辨別石巖蒼流水洌歷歷真機已漏¶泄分付髫童且莫言藤條放下為伊說
#+END_VERSE
」¶

伯玄君宰二檀護總軸¶

#+BEGIN_VERSE
「　居塵不染遇物有容壎箎合調兄友弟恭角里峰頭
<pb:KR6q0421_J_027-0144c>¶豁開正眼白鷗灘畔扶護真宗而今同入無生國裏¶又豈世相之所能封一灣流水繞青松千古令人望¶莫窮
#+END_VERSE
」¶

仲璘居士¶

#+BEGIN_VERSE
「　生平無別嗜愛讀古人書得意忘言處經天力有餘¶力有餘水月居中莫負渠
#+END_VERSE
」¶

鏡宗師行臥二幅¶

#+BEGIN_VERSE
「　喬松萬本修竹千竿山中景況地闊天寬伊誰之老¶步履桓桓短策扶為伴晴霞笑共看半點紅塵飛不¶到無窮妙用見還難難難只在當人方寸間
#+END_VERSE
」¶

#+BEGIN_VERSE
「　無事於心打睡休孰為蝴蝶孰為周勞勞人世長如¶夢何似渠儂得自由
#+END_VERSE
」¶

鮑念齋小像¶

#+BEGIN_VERSE
「　松以紀年木以象福芝以徵名石以存朴翁立其間¶意氣閒閒可瞻可仰何易何難因憶古人有言兮大¶方無外誰相到空笑重雲鎖翠巒
#+END_VERSE
」¶

沈其璋同室人行樂¶

#+BEGIN_VERSE
「　無麝自然香有花當面插乾德與坤儀唱隨常恰恰¶坐對朝雲兮問何所思且聽猊爐兮為汝說法
#+END_VERSE
」¶

賈門任氏¶

#+BEGIN_VERSE
「　本有彌陀阿誰少欠五十三年念無可念危欄靜倚¶碧梧中白玉毫長光燄燄
#+END_VERSE
」¶

朱承宇得子持行樂索題¶

#+BEGIN_VERSE
「　如石之堅如松之茂隨唱無虧操持有素一枝桂子¶手中拈天香已向秋前度呵呵不須繁詞善自保護
#+END_VERSE
」¶

表聖居士持太父繼山徐公實略請讚¶

#+BEGIN_VERSE
「　修髯丹頰碩面方頤公之天畀偉姿也倜儻樂施出¶券予人公之恤里憐貧也申浦要路廣築虹梁公利¶世之福澤遠且長也至若捨地建剎留心梵唄知四¶山以將頹守一真而不昧則尤了了明明超脫乎生
<pb:KR6q0421_J_027-0145a>¶死之外者焉詩曰高山仰止景行行止吾因是慕公¶之德光莫蓋也孝子順孫其庶幾哉百年永賴也
#+END_VERSE
」¶

堯峰闃如老宿像¶

#+BEGIN_VERSE
「　天資素樸戒行溫醇治身以法處眾無垠賣生姜於¶祗樹方榮之時瀝膽披肝已過廿夏扶叢席於狂瀾¶既倒之後勞筋苦骨爰有四春五十六年歸去也一¶鋪功德流布至今莫比倫堯岫風高松竹翠兒孫憶¶著轉光新
#+END_VERSE
」¶

一化小影¶

#+BEGIN_VERSE
「　華亭舟不泛愛坐古松畔杖笠數珠三從來一以貫¶謂非汝兮綽有豐頤謂是汝兮全無涯岸是汝非汝¶總撥開教予下筆如何讚咄且留與明眼人判斷
#+END_VERSE
」¶

朗天居士像¶

#+BEGIN_VERSE
「　頭頂冠手拈拂道人儒君子佛窈兮冥兮中有精恍¶兮惚兮中有物是何物前途若遇蔡三郎切忌抱贓¶叫屈
#+END_VERSE
」¶

培生居士船居小影¶

#+BEGIN_VERSE
「　不釣名與利不慕公與侯翩然一葦獨酌小江頭書¶為枕月為鉤生平心事付東流其玄真之仙友歟抑¶甫里之高儔歟
#+END_VERSE
」¶

君典陳公同室人汪氏行樂¶

#+BEGIN_VERSE
「　質直好義自慊無欺瑟琴合調舉案齊眉達者之徽¶音已素聞於閭里孺人之懿行且允協乎庭帷誠可¶謂二難并四美宜又何必香靉靆而現瑞花馥郁以¶呈奇山僧盡情贊了也還有一句要汝證知團圞打¶透西江話賽過襄州龐笊籬
#+END_VERSE
」¶

悅卿居士偕室孫氏¶

#+BEGIN_VERSE
「　同心同德樂水樂山知幾知止亦雅亦閒處塵勞不¶為塵勞所縛守資業不為資業所瘝吾見其人矣夫¶誰與之班一樹梅花開似雪年年常自映芳顏
#+END_VERSE
」
<pb:KR6q0421_J_027-0145b>¶

梅友竹居士¶

#+BEGIN_VERSE
「　獨坐撚鬚是這箇面目對客閒談亦是這箇面目識¶得這箇面目著著頭頭不錯經供法華香焚黃熟實¶行無虧真快哉千古高名梅友竹
#+END_VERSE
」¶

戈綸如居士同孺人顧氏¶

#+BEGIN_VERSE
「　儒冠儒服眉目全彰坐維摩之丈室入孔氏之宮墻¶吾未知其為人如何也但見後之來者念念而不忘¶念不忘九帶鸚湖拖綠長
#+END_VERSE
」¶

#+BEGIN_VERSE
「　不看經不念佛獨坐無言面門突兀其月上之儔耶¶抑淩婆之匹耶玉簾捲起自分明一道清風常拂拂
#+END_VERSE
」¶

仁侯居士持先君湯公像請題¶

#+BEGIN_VERSE
「　我聞封翁字曰耀之一生傑卓百行首推寬兮待眾¶嚴兮課兒名英碩彥來仰來師至其丹心耿耿守變¶不移則又屹立乾坤之表非神鬼所能知是故峨然¶冠博然帶猶具先朝之儀範而存萬古之風規者也
#+END_VERSE
」¶

松溪葉泰交持先孝廉士章翁行狀請讚¶

#+BEGIN_VERSE
「　先生之學兮篤且真先生之德兮孝且仁先生之履¶危兮不變先生之示寂兮尤親四事具如實錄所載¶兮予亦何云秪就夫松溪之水兮極一毫端為先生¶書出堂中不盡春
#+END_VERSE
」¶

楊穎公為先嚴壽生翁請贊¶

#+BEGIN_VERSE
「　倚蒼松下坐白石間丰神灑落意氣悠閒謂是古之¶人兮為何示生此土謂是今之人兮為何速返靈山¶要透非今非古句直須覷破本來顏夜靜月明天似¶晝海門長掛舞衣斑
#+END_VERSE
」¶

恒修上座自書行樂有不像不像裝模做樣之句臨終後徒孫乞贊依此為題¶

#+BEGIN_VERSE
「　汝道不像我道不像真像之真是這模樣緊捏數珠¶放閒拄杖一句彌陀六時嘹喨落落西方何處尋分¶明近在腳尖上
#+END_VERSE
」
<pb:KR6q0421_J_027-0145c>¶

監寺等畫師頂相留金粟常住請讚¶

#+BEGIN_VERSE
「　這漳州子自作去就荊棘栽門虛空鑿竇輕道法似¶鴻毛視婆伽如敵寇所以年四十而見惡於人齷齪¶之聲不可隱覆是大神咒是大明咒是無上等等咒¶打落雙牙和血吞白眉灘上峰眉皺
#+END_VERSE
」¶

#+BEGIN_VERSE
「　烏藤在手七橫八縱指貓兒為狗子逼死蛇作活龍¶建水閩鄉不肯住偏來武林管界露出白拈之蹤今¶日被人捉到這裏果然欲避無從避無從累及金山¶老韻峰(長慶宣首座請)
#+END_VERSE
」¶

#+BEGIN_VERSE
「　癡癡憨憨顛顛倒倒拔蓮峰蓮偷寶峰寶住景星罵¶雨呵風入長慶鋤雲斬草更有太平曲調新金粟堂¶前唱愈好唱愈好休懊惱一肩重擔足千鈞分付錦¶山聰長老(憨璞聰首座請)
#+END_VERSE
」¶

#+BEGIN_VERSE
「　道悟不悟心安未安一言成禍患滴水起波瀾鯉湖¶日永壺嶠雲寒圖畫分明要自看惺惺著諾莫受人¶瞞
#+END_VERSE
」¶

#+BEGIN_VERSE
「　在家厭姓蔡出家學無賴馬嘴托驢腮當年屈突蓋¶結衲子之生冤作叢林之禍害如此為人甚可憎好¶與三十藤條趁去百千里外鱷溪銀浪潑天高且看¶掀翻會不會(潮州古門貞長老請)
#+END_VERSE
」¶

#+BEGIN_VERSE
「　離鄉二十載兩鬢半垂絲力掃怪狐隊閒調健象兒¶信我者謂是天然俊俏不信我者謂是徹底愚癡信¶與不信且憑伊無孔笛吹君自去嘉聲早已播漳湄¶(漳州汶石晃長老請)
#+END_VERSE
」¶

#+BEGIN_VERSE
「　心不負面無慚增多減少放兩拋三或棹孤舟於淺¶渚長溪看白鷗之汎汎或扶短策於風亭月榭聽紫¶燕之喃喃與麼自由自在大有人冷地裏弗甘雖然¶待他甘堪作甚麼丈夫氣骨本巉巖萬種千般獨力¶擔(華亭聖墨溥首座請)
#+END_VERSE
」¶

#+BEGIN_VERSE
「　胸無點墨頷有微鬚威儀破盡五戒不持卜住鷗灘
<pb:KR6q0421_J_027-0146a>¶平欺河陽婦子退居梵勝抹殺臨濟小兒是伊非伊¶切勿學伊鴈宕山前逢詎諾一枝短笛叮嚀付與逆¶風吹(溫州無文印長老請)
#+END_VERSE
」¶

#+BEGIN_VERSE
「　面前一點白不是水兮便是石無端指出令人猜擬¶議頂門轟霹靂似這等大驚小怪底阿師那堪描繪¶福城東為叢林之標格雖然汝有十丈還汝百尺就¶中交易最公平知音須讓當行客(福州白也水西堂請)
#+END_VERSE
」¶

#+BEGIN_VERSE
「　離福建心未休住浙江腳難去妄想滿肚皮無明無¶著處故與其烘烘熱鬧誘得蟻聚蠅趨何如悄悄潛¶藏免使神偷鬼覷坐斷深山咬菜根熟眠不管東窗¶曙(漳浦壽宗位長老請)
#+END_VERSE
」¶

#+BEGIN_VERSE
「　身似木鵝口如野鶩麈尾藤條全提獨露謂渠是善¶人耶嫉惡者甚多謂渠是惡人耶歡喜者無數咄三¶十年後有識得破底一任流傳胡揮亂註(獨露凌道人請)
#+END_VERSE
」¶

#+BEGIN_VERSE
「　是牛無角是馬欠蹄福輕業重負擔牽犁盡笑渠歡¶喜忍受誰復知天道不齊風𩖼𩖼草萋萋因憶建州¶山景麗夜深常聽野猿啼(建寧勤禪人請)
#+END_VERSE
」¶

#+BEGIN_VERSE
「　咄這癡漢真箇嬾惰無法與人東倒西坐既無法與¶人因甚教汝參不得喚作拄杖喚作甚麼踏破鸚湖¶水底天方信燈光原是火(平湖法淨上座請)
#+END_VERSE
」¶

#+BEGIN_VERSE
「　乞兒囊本空隨分自來去逢魚鱉嬾下曲鉤攪滄溟¶慣用折箸報諸人莫輕遽分明只在此山中誰道雲¶深不知處(雲深禪人請)
#+END_VERSE
」¶

#+BEGIN_VERSE
「　如意奇珍不借借為誰坐在長松下清閒一味足家¶風免落人間作話杷(明吾蔡居士請)
#+END_VERSE
」¶

#+BEGIN_VERSE
「　瘦骨稜稜貧眸炯炯不思閩邑荔花香且愛吳江楓¶葉冷存禪人須猛省擬問道如何白棒當頭打(古吳道存¶上人請)
#+END_VERSE
」¶

#+BEGIN_VERSE
「　禪不參道不會一箇破米篩隨口胡亂對幾處開堂¶誑惑人看來何止彌天罪
#+END_VERSE
」
<pb:KR6q0421_J_027-0146b>¶

#+BEGIN_VERSE
「　頭髼鬆耳卓朔有佛祖機無人天福雖自云渡水空¶瓶也只是將錯就錯錯錯一任啞羊胡錐亂卜
#+END_VERSE
」¶

#+BEGIN_VERSE
「　不安本分流落天涯口沒飯噇身欠衣遮略做些兒¶活計卻又勾賊破家終日抱頭叫屈說甚簇錦攢花¶而今懊惱知無及秪得橫縱弄爪牙
#+END_VERSE
」¶

#+BEGIN_VERSE
「　肚皮甚窄眼眶極大大處諸輩弗如窄時不打便罵¶所以醯雞蚊蚋湊泊之者難隨他醋甕草窠中經冬¶度夏虛堂獨坐笑吟吟自有驪珠光照夜
#+END_VERSE
」¶

#+BEGIN_VERSE
「　癡僧癡僧百無一能連遭痛棒海裂山崩突出哪吒¶而見聞悉厭憎法門掃滅不留後孰謂堂堂繼祖燈¶(眾禪人請)
#+END_VERSE
」¶

#+BEGIN_VERSE
「　我倚筇汝攜笠隨步行無緩急清風襲襲滿衣裾任¶是俊鷂趁不及咄(鏡如請自像隨行)
#+END_VERSE
」¶

#+BEGIN_VERSE
「　不立少室庭前雪不賣新州市裏樵一味疏疏散散¶全無崎崎嶢嶢如此稱佛祖苗裔未可為今古風標¶拈來把火架空燒免向鸚湖起怒潮(平湖雪樵上人請)
#+END_VERSE
」¶

#+BEGIN_VERSE
「　抹過二三打翻四七一味虛頭全無真實似恁麼為¶人如何敢入淨名之室咄明眼道流須委悉(茂林居士請)
#+END_VERSE
」¶

#+BEGIN_VERSE
「　方履科頭衣半肩非儒非佛亦非仙英靈若也知端¶的勝似楊州跨鶴錢(楊州照雲上座請)
#+END_VERSE
」¶

#+BEGIN_VERSE
「　浩浩古燕都巍巍海會寺更著這阿師落落何所為¶謂知道錯荅佛是破米篩謂達禪爭奈舌如銕秤錘¶至簡至常無奇無異明覺聰公承嗣伊想亦當年沒¶處避一瓣清香通
　九重且喜而今出口氣(盛京海會寺明¶覺憨璞公再請)
#+END_VERSE
」¶

#+BEGIN_VERSE
「　溥博如天淵泉如淵人皆類是我不能然局促肚腸¶慈悲渾無半點虛疏眼孔佛法只見一邊授記知休¶想得果待驢年就中也有些須閒古怪珠光分燭若¶耶川(會稽大珠天申齡首座請改號淵堂)
#+END_VERSE
」¶

#+BEGIN_VERSE
「　眉間三尺劍歷歷自光艷大用與全機縱橫無少欠
<pb:KR6q0421_J_027-0146c>¶無少欠極靈驗白蓮花發古蒲中九座峰頭雲瀲灩¶圖畫收藏又展開祖風父業絕瑕玷(興化九座山蓮峰素首座請)
#+END_VERSE
」¶

#+BEGIN_VERSE
「　黑漆眼睛白楊皮面彎匾擔弓架蓬蒿箭用處七高¶八低收時千化萬變老石鞏不敢比倫阿脩羅難與¶力戰要力戰但向未發以前捉敗伊方可扶起剎竿¶平分半院(未發中堂主請)
#+END_VERSE
」¶

#+BEGIN_VERSE
「　兩浙去扶犁八閩來拽耙渾身落水泥年老不知卸¶爭如曹嶼死貓頭至今無人能著價有著價變作明¶珠光照夜(曹山千指光西堂請)
#+END_VERSE
」¶

#+BEGIN_VERSE
「　汝形汝相如月臨川描之畫之只見一邊雙峰疊疊¶萬木田田隨時飽食與安眠養成羽翮車大大浙右¶雲間任踏穿(雙峰月川即西堂請)
#+END_VERSE
」¶

#+BEGIN_VERSE
「　權衡在手操縱自由聲光昱昱佛祖為讎只此是渠¶真面目生緣端不在漳州(漳昱懽熙西堂請)
#+END_VERSE
」¶

#+BEGIN_VERSE
「　憨憨癡癡百無所知只圖懶散愛討便宜偶住蓮山¶寺思量剝荔枝分付古蒼旻上座花開果熟莫辜伊¶(蓮山古蒼監寺請)
#+END_VERSE
」¶

#+BEGIN_VERSE
「　玉融風雅誰無分蓮嶠家聲各自知一破米篩輕拓¶出簸翻須是偉男兒(福清偉菴彰後堂請)
#+END_VERSE
」¶

#+BEGIN_VERSE
「　撒破網羅靈鳳是伊本經別無拈弄也有魚與蝦偏¶來入虀甕入虀甕春雷啟蟄羽鱗動(靈鳳寺玄際志書記請)
#+END_VERSE
」¶

#+BEGIN_VERSE
「　不諳石室書不討竺西與問著豎空拳嘴頭如鴨匾¶恁麼行藏實可憎業緣到也誰能免分付當人各自¶踐(石竺嵩上座請)
#+END_VERSE
」¶

#+BEGIN_VERSE
「　這箇老漢別無奇特驀遇知音相得永得流水兮韻¶清高山兮增色而今杖拂不須拈且坐毘城效一默¶默默留與人天為軌則(杜則林居士請叉手趺坐)
#+END_VERSE
」¶

#+BEGIN_VERSE
「　家私蕩盡貧無所依偶然一飽頓忘百饑似這般漢¶有甚罕稀亦罕稀金雞倒插摩霄翅突兀和雲自在¶飛(金雞山可光暉堂主請)
#+END_VERSE
」
<pb:KR6q0421_J_027-0147a>¶

#+BEGIN_VERSE
「　不效時流搖狗尾身居鬧市心如水一聲長嘯海天¶寬颯颯無風波浪起波浪起誰能止分付泉南人急¶須翻到底(溫陵一嘯藏主請)
#+END_VERSE
」¶

#+BEGIN_VERSE
「　這漢鼻直眉橫不會裝模做樣撞見識貨行家村歌¶也解演唱唱甚麼鏡水蓮花臘月開藕根抽出百三¶丈(冬季鏡水菴蓮根上人請)
#+END_VERSE
」¶

#+BEGIN_VERSE
「　活人要用刀傷人弗償命只這惡冤家是凡兮是聖¶有簡點得出者拄杖不在好與三十苕柄其或未然¶上來簇簇任豪雄鼓罷營前且聽令(尼聖念上座請)
#+END_VERSE
」¶

#+BEGIN_VERSE
「　慧不如妙喜福不如中峰拆籬而補壁指西復牽東¶描他來供養笑倒老吳儂還有一般輕口過說人只¶愛採芙蓉(福如上座請)
#+END_VERSE
」¶

#+BEGIN_VERSE
「　這漢倔強過人不曾諸方納敗獨有一處郎當低頭¶錯禮三拜而今年老心孤也學貴買賤賣引得旁觀¶者多都來丹描墨畫休描畫碧天連水水連天認取¶普賢大境界(普賢上座請)
#+END_VERSE
」¶

(松江府金山衛居士俞悅卿捐貲助¶
刻祈壽命延長合家大小平安者)¶
¶
百癡禪師語錄卷第二十七終
<pb:KR6q0421_J_027-0147b>¶

