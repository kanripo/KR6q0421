#-*- mode: mandoku-view; -*-
#+DATE: 2015-08-30 21:51:44.971877
#+TITLE: 百癡禪師語錄
#+PROPERTY: CBETA_ID J28nB202
#+PROPERTY: ID KR6q0421
#+PROPERTY: SOURCE Jiaxing Canon Vol. 28, No. B202
#+PROPERTY: VOL 28
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0421_J_030-0158b> 
#+PROPERTY: JUAN 30

 百癡禪師語錄卷第三十¶
嗣法門人超宣等編¶

雜詠¶

輓海鹽徐長善令室朱節烈孺人¶

#+BEGIN_VERSE
「　節義鬚眉若箇知況復香閨簪珥兒居恒無事見猶¶少況值干戈騷動時乙酉之年秋八月孺人避難豐¶山窟忽然旗鼓疾喧天士女豐山相枕歿孺人匿草¶偶遭擒盡擲腰間所佩金若輩弗義欲凌逼自誓生¶來秪此心厲齒惡言當面罵頭挨白刃沒驚怕冰肝¶雪操凜松筠血染羅襦魂已化金風蕭瑟雨淒淒古¶木慈烏徹夜啼雖似為伊灑淚烈光直與日光齊¶因思昔日斷臂女一種堅貞差足伍又思昔日張睢¶陽臨危不變威如虎死忠死節無兩般為婦為臣孰¶易難大抵時窮節乃見丹青炳蔚任人看
#+END_VERSE
」¶

偕諸子遊覲周居士南園次韻¶

#+BEGIN_VERSE
「　小圃交南郭搘筇亦可觀荷分兩沼秀戶挹一天寬¶坐久香生袂神清夢不寒主人知我也相對有餘歡
#+END_VERSE
」¶

詠蟬¶

#+BEGIN_VERSE
「　先天鐘介性托隱最高枝飲食無求世行藏各待時¶風吟千古韻冠制萬人師嗟彼螳螂者委身徒爾為
#+END_VERSE
」¶

瓶梅¶

#+BEGIN_VERSE
「　呵折一枝古垂瓶冷挂窗暗香浮玉案疏影戰銀缸¶入夢羅僊近傳音驛使降雪茶烹數碗坐飲卻成雙
#+END_VERSE
」¶

題子陵釣臺¶

#+BEGIN_VERSE
「　身世浮雲勘破了富春臺上獨垂綸清風凜凜今猶¶在不見南宮畫裏人
#+END_VERSE
」¶

邸中即事¶

#+BEGIN_VERSE
「　斷雲縷縷送歸鴉影入平池捲落花理策思量何處¶好須知乘興即為家
#+END_VERSE
」¶

慧上人山居
<pb:KR6q0421_J_030-0158c>¶

#+BEGIN_VERSE
「　芒履錢償盡歸來老此山無求能自樂不慍可長閒¶縱筆疏簾捲依蒲小戶閞相看超語默細刷鷓鴣斑
#+END_VERSE
」¶

題八駿圖¶

#+BEGIN_VERSE
「　骨相原非凡丹青妙入神遠看疑欲驟近睨覺生瞋¶幸免鹽車泣休將玉勒陳堂前憑賞鑑具眼是何人
#+END_VERSE
」¶

山居八首¶

#+BEGIN_VERSE
「　我生疏散百無能秪愛螺青髻萬層拂石倚藤成坐¶睡隔溪猿叫後山應
#+END_VERSE
」¶

#+BEGIN_VERSE
「　巖泉渴飲十分甜何用譁街滋味添淨盡肺腸如有¶得竿竿嫩玉色侵簾
#+END_VERSE
」¶

#+BEGIN_VERSE
「　數筆晴峰翻舌本半鉤曉月抵詩媒句成寫罷憑誰¶和多謝花禽特意來
#+END_VERSE
」¶

#+BEGIN_VERSE
「　布衲多年破嬾補紙衾新摺薄還溫良朋遠訊甘分¶讓獨擁寒爐燎木根
#+END_VERSE
」¶

#+BEGIN_VERSE
「　也知迂闊世難愜猶幸清皚我不貧栗芋熱煨常飽¶足負暄摩腹待何人
#+END_VERSE
」¶

#+BEGIN_VERSE
「　紫燕巢成春腳遠流鶯韻老日頭長庵居但得隨緣¶遇消遣爐中數穗香
#+END_VERSE
」¶

#+BEGIN_VERSE
「　相逢盡道住山好不見幾人解住山胸次塵多眼力¶朽縱閒閒也未閒閒
#+END_VERSE
」¶

#+BEGIN_VERSE
「　百歲韶光如電閃堪憐炎世聚蠅糝到頭不及野僧¶閑家在白雲殊勝崦
#+END_VERSE
」¶

雙髻峰¶

#+BEGIN_VERSE
「　側立巍巍逼太虛彤雲翠玉想衣裾山靈也愛嬌姿¶好綰起雙鬟待月梳
#+END_VERSE
」¶

船居和韻三首¶

#+BEGIN_VERSE
「　年來得趣迥人間一葉為家到處閒順水停橈疑止¶岸回瀾急棹恍移山魚吞纜影忘香餌荻舞波光映¶病顏莫道舟中無所事隨時撥著上頭關
#+END_VERSE
」¶

#+BEGIN_VERSE
「　不憂歲月長和短但放輕舟水上行野渡雲收層閣
<pb:KR6q0421_J_030-0159a>¶現荒村路斷小橋橫自眠自醒頻搖弄無住無拘絕¶送迎可怪華亭蓑笠叟賤將佛法作人情
#+END_VERSE
」¶

#+BEGIN_VERSE
「　世路營求各有時船居原不假媒梯烏輪櫂擊江心¶涌雨線蓬牽岳面齊取水為羹宜左右逢津宿岸任¶東西悠然兀坐更深處一曲漁歌了悟迷
#+END_VERSE
」¶

閒行¶

#+BEGIN_VERSE
「　寒庭半夜雨臨曉起晴風突兀山流翠婆娑花噴紅¶支筇欣獨賞琢句苦難工忽聽催鯨吼抬頭日已中
#+END_VERSE
」¶

懷金浦舊友¶

#+BEGIN_VERSE
「　不見梁峰友因循十五秋常為吟古賦獨自倚危樓¶鴈字排空遠楓丹趁水流何時陪夜話令我此心休
#+END_VERSE
」¶

壽雲庵居士六旬¶

#+BEGIN_VERSE
「　十笏軒中一鑑明寶書半摺篆香清不停歲月週花¶甲無限風光動德庚母難父艱恩已報時同日洽願¶彌貞函關老叟遐圖在敢借雲庵作頌聲
#+END_VERSE
」¶

送資福靈機禪師回漳葬親兼附家信¶

#+BEGIN_VERSE
「　霞漳此去三千里況值炎蒸五月時為痛華堂親骨¶冷故將雲舍杖頭移鶴齡嵒畔青楓茂烏石城中紫¶荔垂愧我欲歸歸未得空餘半幅慰鄉思
#+END_VERSE
」¶

集唐句題畫¶

#+BEGIN_VERSE
「　秋染棠梨葉半紅山山倒影石屏空蕭然門巷無人¶過誰肯休心老此中
#+END_VERSE
」¶

矮雞冠花¶

#+BEGIN_VERSE
「　巨頂凝丹莎草齊和風鬥唱碧窗西可憐賞翫人無¶耳口口道伊不解啼
#+END_VERSE
」¶

夢遊明聖湖¶

#+BEGIN_VERSE
「　我愛西湖景垂楊泛扁舟昔年秋裏到今日夢中遊¶岳廟英魂動蘇堤紫氣浮誰為驚枕覺翅鳥一聲幽
#+END_VERSE
」¶

長慶化螺池¶

#+BEGIN_VERSE
「　古聖垂慈巧人間丐熟螺池靈軀復活草邃育偏多
<pb:KR6q0421_J_030-0159b>¶斷尾刀痕現昂頭石砌摩往來聞見者誰識舊恩波
#+END_VERSE
」¶

因山中亂寄黃爾珍居士¶

#+BEGIN_VERSE
「　世亂攜群入遠山山中又亂擬何還拂藤常憶無身¶話閉口深談不二關月桂飄香秋況好溪蘋吐白鳥¶聲閒殷勤寄訊龐眉佛且各隨時展笑顏
#+END_VERSE
」¶

竹蝦蟆¶

#+BEGIN_VERSE
「　綠玉根邊已露形更加雕畫示全生逢人欲跳清波¶上猶自低回努眼睛
#+END_VERSE
」¶

題遠塵禪人茅庵¶

#+BEGIN_VERSE
「　結茅煙靄裏一衲了平生路僻塵來遠身閒夢入清¶修篁侵戶綠曲澗挂簾明借榻高談笑腸肝徹底傾
#+END_VERSE
」¶

贈海鹽余明府¶

#+BEGIN_VERSE
「　靈鷲山中記莂人今來示現宰官身花迎墨綬仁風¶普月印琴堂德政淳竹馬孩童知姓字射鵰將士羨¶威神吞舟豈久容涔足佇看烏臺響畫輪
#+END_VERSE
」¶

寄金吾徐伯玄¶

#+BEGIN_VERSE
「　生來壯骨自摩霄萬里乘風駕碧潮未遇蚤如雷灌¶耳相逢恰似玉纏腰瓶鵝翅展君懷切篆鴨香浮野¶興饒別後晝長聊假寐時吹好夢到山椒
#+END_VERSE
」¶

寄胞兄楷榕并弟梓二首¶

#+BEGIN_VERSE
「　最苦同根生時來各路行廿春魚信冷萬里棣風清¶毛鬢知非舊語音想已輕對床何日可雨夜亂蕉聲¶幾度荊花下惓惓望遠峰雲飛思甚邇路阻去奚從¶黃卷消殘晝青燈夾梵鐘相酬聊藉此免使墨箋濃
#+END_VERSE
」¶

題扇中畫蘭送平湖含虛師¶

#+BEGIN_VERSE
「　懸崖花數朵風葉自翩翩秀色不難繪真香未易傳¶騷遊半醉夢卑弱盡攀緣掌握君能否相隨莫棄捐
#+END_VERSE
」¶

覲周居士園中鐵幹海棠六月重開請題¶

#+BEGIN_VERSE
「　維摩願力自頻頻再現金山砥柱身噏筩時當三伏¶暑故園花發數枝春粧成老幹非無意睡足香腮更
<pb:KR6q0421_J_030-0159c>¶快人物象冥搜真罕有應君家出石麒麟
#+END_VERSE
」¶

和雲渡秋亭吟三首¶

#+BEGIN_VERSE
「　一帶溪光碧映亭呼移瓦鼓傍疏櫺只因竹裏秋聲¶好偏愛留人仔細聽
#+END_VERSE
」¶

#+BEGIN_VERSE
「　何處颼颼入我亭驚飛亂葉拂窗櫺篆畦未冷依蒲¶坐耳畔雖多不厭聽
#+END_VERSE
」¶

#+BEGIN_VERSE
「　乾坤何似一空亭證得空時任倚櫺無限秋聲收拾¶盡勞人未許此中聽
#+END_VERSE
」¶

因僧戲象棋將棋子下火口占一律¶

#+BEGIN_VERSE
「　不識娘生第一籌爭先決勝幾時休兵車已犯田單¶策象馬難逃赤帝愁砲響數聲輪燄火士行無路爛¶焦頭將軍借問今何在笑汝諸人折勁矛
#+END_VERSE
」¶

送定修上人化菱¶

#+BEGIN_VERSE
「　碧溪秋映小菱鮮采采人歸載滿船可是無錢能買¶否一番風信任君傳
#+END_VERSE
」¶

遣懷六首¶

#+BEGIN_VERSE
「　無事憨僧野興添客來不語口如箝萬般度日惟清¶淡一枕涼風愛黑甜任性已將鷗鳥狎通方何礙俗¶流嫌是誰委悉月中意且莫區區認指尖
#+END_VERSE
」¶

#+BEGIN_VERSE
「　綠陰濃護夏無炎兀坐閒房養靜恬火芋熱煨思嬾¶瓚筆華空夢愧江淹絲懸祖命奚堪問虺毒人心不¶待占但得小園秋色好任他宿雨夜侵簾
#+END_VERSE
」¶

#+BEGIN_VERSE
「　交多締廣是非添寂寂柴門謹自箝嚼盡黃連須耐¶苦逢他白蜜莫戀甜煙汀弄笛子常分月渚橫絲汝¶不嫌此境現成如解會淨瓶趯出一峰尖
#+END_VERSE
」¶

#+BEGIN_VERSE
「　禪家近日好趨炎爭似渠儂況味恬石臼有泉新米¶搗山廚無菜淡虀淹知音難得子期調直道徒煩太¶卜占最是關情雙紫燕朝朝暮暮覷疏簾
#+END_VERSE
」¶

#+BEGIN_VERSE
「　碧天映水畫圖添水色天光不用箝倚杖細看忘我¶我憑欄妙悟意甜甜目前是道非干謗法外無心謾
<pb:KR6q0421_J_030-0160a>¶比嫌為報參玄諸上士中途照管草鞋尖
#+END_VERSE
」¶

#+BEGIN_VERSE
「　新秋一雨洗威炎小隱便宜事事恬曾見鼎鐘隨日¶盡未聞石嶼被潮淹荷衣橡食池為鑑紙帳芸窗瓦¶作占卻笑兒童善戲謔飛螢輕撲點吾簾
#+END_VERSE
」¶

金粟八詠¶

角里樵歌¶

#+BEGIN_VERSE
「　蒼杉萬本石嵌空日有樵人弄曉風柯爛不知天地¶老歌喉一轉振林中
#+END_VERSE
」¶

鷗灘雨棹¶

#+BEGIN_VERSE
「　剩雨殘雲過碧灘咿啞響擊水光寒遙驚兩岸鷗無¶數飛入蘆花雪一團
#+END_VERSE
」¶

康橋步月¶

#+BEGIN_VERSE
「　波心瀲灩月華明禪倦何妨橋上行清影隨人來復¶去踏翻銀漢寂無聲
#+END_VERSE
」¶

茶鎮晴嵐¶

#+BEGIN_VERSE
「　濃堆霧氣潑人衣午近陽和一帶晞最好前岡新似¶畫橋邊漠漠酒旗飛
#+END_VERSE
」¶

寶閣松風¶

#+BEGIN_VERSE
「　層閣玲瓏勢倚霞篆煙繚繞軸三車松濤入耳來何¶處疑是天宮散寶花
#+END_VERSE
」¶

金山踏翠¶

#+BEGIN_VERSE
「　九九螺峰拖髻長金巒掠翠峙中央瘦筇幾度緣雲¶上秀色侵衫亦自香
#+END_VERSE
」¶

車亭晚眺¶

#+BEGIN_VERSE
「　閒來策立小空亭四顧桑畦疊亂青夕照光斜簷影¶動隔溪吠犬入疏櫺
#+END_VERSE
」¶

塔院疏鐘¶

#+BEGIN_VERSE
「　留雲石塔近芳郊夜靜華鐘緩緩敲驚盡夢回無著¶莫起看曙色上松稍
#+END_VERSE
」¶

送俊生羅居士
<pb:KR6q0421_J_030-0160b>¶

#+BEGIN_VERSE
「　一貫儒門旨趣奇毛搜膚索豈能知良哉尼父當陽¶句快矣蘿上月時國器從來難隱覆筆花猶幸已¶離披金風[柅-匕+辛]陣奪取鰲頭更是誰
#+END_VERSE
」¶

能仁即事¶

#+BEGIN_VERSE
「　新城鎮口唐朝寺我愛春光倚杖來梵閣高臨溪水¶秀僊橋遠望杏花開期人不至情何已待月相隨笑¶幾回昨夜風聲更迅惡床頭夢斷曉鐘催
#+END_VERSE
」¶

賦得雨中春樹萬人家¶

#+BEGIN_VERSE
「　高絲累日潑天昏偶步林東窈窕門噀霧新條爭滴¶翠思晴弱鳥釀啼痕屐聲雜沓江邊路帘影疏濛竹¶外村看罷詩成風馭急低回猶自把鬚捫
#+END_VERSE
」¶

中秋前夜雨有感¶

#+BEGIN_VERSE
「　準擬中秋翫月明天工巧吝可憐生無情最苦芭蕉¶雨一枕瀟瀟夢不成
#+END_VERSE
」¶

#+BEGIN_VERSE
「　素娥何事嬾窺人累我連宵語似嗔清興不來雲影¶濕挑燈空刷雨前春
#+END_VERSE
」¶

#+BEGIN_VERSE
「　桂輪高隱覓無蹤敢借他郎一笛風吹盡陰霾光彩¶露人人踏入廣寒宮
#+END_VERSE
」¶

晴山晚眺和觀中居士韻¶

#+BEGIN_VERSE
「　古木陰中雲影絕夕陽洞裏梵音歇扶筇獨自倚崚¶嶒遠望鷗灘飛一葉
#+END_VERSE
」¶

#+BEGIN_VERSE
「　亦見伊人喜步陵長吟短詠意更殷爭如我曲合松¶風不落平平仄仄韻
#+END_VERSE
」¶

清響庵¶

#+BEGIN_VERSE
「　小舍僅容膝予寬動所思衛篁聲墜露莊蝶影翻池¶操比冰尤潔名如鏡不移貪懦聞可起何必畏人知
#+END_VERSE
」¶

白荷軒¶

#+BEGIN_VERSE
「　地僻荷光澹一軒有令名姿為甘自素品乃聖之清¶香膩隨風遠危盤向日擎非真君子至未敢許相迎
#+END_VERSE
」¶

萬為居士以予退居梵勝贈詩四章次韻酬之
<pb:KR6q0421_J_030-0160c>¶

#+BEGIN_VERSE
「　自入庵來無別事豁開夢眼笑虛空麤拳熱喝渾拋¶卻不識阿誰繼祖蹤
#+END_VERSE
」¶

#+BEGIN_VERSE
「　幾樹冰梅隔塢開暗香浮動寶華臺箇中真樂知惟¶我也有行行賺入來
#+END_VERSE
」¶

#+BEGIN_VERSE
「　挂笠鷗灘近六年一條白棒顯單傳是真是假人應¶辨淺壑何曾沒釣船
#+END_VERSE
」¶

#+BEGIN_VERSE
「　此身權閣綠蘿庵春月秋花映碧潭寄語城中高隱¶者莫忘餘夢在東南
#+END_VERSE
」¶

依前韻酬雲公許居士¶

#+BEGIN_VERSE
「　已謝浮名來學嬾不將咄字強書空睡餘一策桑門¶外好趁飛花覓鳥蹤
#+END_VERSE
」¶

#+BEGIN_VERSE
「　綠玉垂陰掃不開結跏坐也石為臺癡僧果有真癡¶趣惟識真癡肯到來
#+END_VERSE
」¶

#+BEGIN_VERSE
「　支撐道法已多年究竟原無道可傳堪笑五湖雲水¶客偏從陸地問漁船
#+END_VERSE
」¶

#+BEGIN_VERSE
「　梵勝清幽是此庵芙蕖香散滿澄潭維摩有意來相¶訪一榻翛然聽指南
#+END_VERSE
」¶

復依前韻酬覲周居士¶

#+BEGIN_VERSE
「　鑠金銷骨因多日薄霧濃雲不礙空幸有擎天過量¶漢等閒吹去滅無蹤
#+END_VERSE
」¶

#+BEGIN_VERSE
「　門接秦山兩片開疏簾日暖倚香臺不知何處風聲¶鬧浩浩潮音入耳來
#+END_VERSE
」¶

#+BEGIN_VERSE
「　希圖院子買多年此輩機關早已傳憶昔玄沙名冠¶世如何只在釣魚船
#+END_VERSE
」¶

#+BEGIN_VERSE
「　大地撮來只一庵一庵明白印空潭撩鉤搭索予無¶用坐北隨他喚作南
#+END_VERSE
」¶

蓮上座寄還湯婆戲成一律¶

#+BEGIN_VERSE
「　別去知無恨歸來任所親仍將新熱意憐取舊愁人¶雪凍連衾臥更殘入夢春老禪清淨供端的是伊真
#+END_VERSE
」¶

謝觀之師惠竹
<pb:KR6q0421_J_030-0161a>¶

#+BEGIN_VERSE
「　不可居無竹就君乞數竿移來籠日暮種去帶雲寒¶入座聲猶細成林勢易看根由胡敢昧一曲望中彈
#+END_VERSE
」¶

題畫二絕¶

#+BEGIN_VERSE
「　重重茅舍屬君家坐倚秋空日未斜遠岫深巖人不¶到楓丹亂點賽桃花
#+END_VERSE
」¶

#+BEGIN_VERSE
「　獨掩柴扉忘歲月一腔心緒向誰說嵒前瀑布是知¶音終古流鳴無間歇
#+END_VERSE
」¶

賦得有約不來過夜半¶

#+BEGIN_VERSE
「　相期今夕至握手話平生竹響疑敲戶蟲吟轉繫情¶樓頭憑萬疊戍角徹三更負我知何事無聊寐不成
#+END_VERSE
」¶

晝寢¶

#+BEGIN_VERSE
「　一枕南窗靜陶然入睡鄉桑麻民自老雞犬路攸長¶已得虛中趣能於世外忘生今但爾爾何必傲羲皇
#+END_VERSE
」¶

送糧船善友¶

#+BEGIN_VERSE
「　綠柳垂煙兩岸橫片帆高挂碧波平帝都咫尺人來¶也且聽歡天動地聲
#+END_VERSE
」¶

寄懷道安禪師¶

#+BEGIN_VERSE
「　一日三秋久三秋又若何戀君慧眼正締我道情多¶秦水卜云吉閩山擾莫過歸來應有望倚檻醉青荷
#+END_VERSE
」¶

月蝕有感¶

#+BEGIN_VERSE
「　一天朗碧四無聲何物潛來噬月明玉鏡藏輝遊子¶散金波失艷小魚驚居高必忌原常理道大難容合¶世情究竟云邪不勝正本光仍舊自縱橫
#+END_VERSE
」¶

到海鹽同友人齋於覲翁大業堂吳萬老作詩相贈次韻酬之¶

#+BEGIN_VERSE
「　我生亦自性疏慵移近華亭第九峰落葉堆雲太古¶意啼鴉遶樹少林宗偶垂綸釣前溪過可有塤箎合¶調逢握手坐談忘夜寐眉尖勃勃露春容
#+END_VERSE
」¶

寄爾成董善友¶

#+BEGIN_VERSE
「　乾坤老我數年春亂髮飛飛半似銀棹入華亭路不
<pb:KR6q0421_J_030-0161b>¶遠知誰肯憶舊時人
#+END_VERSE
」¶

朗發十詠¶

晴樓野望¶

#+BEGIN_VERSE
「　小構危樓鄰百尺飛簷畫棟涵虛碧風和日暖四無¶雲不禁登臨呼嘖嘖登臨自是有奇觀溢目青黃天¶地寬為問何人扶老興橫吹短玉拂波瀾
#+END_VERSE
」¶

幽篁聳翠¶

#+BEGIN_VERSE
「　我愛繁陰栽鳳尾數竿拖綠蘸川渚亭亭也有勢干¶霄搖曳窗前如解語語非所語語轉深焚香坐對思¶沉沉耳根拶入無遺漏千古堅貞續正音
#+END_VERSE
」¶

澄潭魚泳¶

#+BEGIN_VERSE
「　散盡迷霾玉宇淨橫塘一帶清如鏡就中育得錦鱗¶多或現或潛依自性新荷密藻不隨流適意忘機春¶又秋分付漁翁休擲釣相邀濠上問莊周
#+END_VERSE
」¶

堤柳朝煙¶

#+BEGIN_VERSE
「　爛熳春光二月節金絲裊裊枝頭泄千條萬緒綰行¶人莫待行人輕拗折朝來滴翠鎖寒煙黯淡猶如欲¶暮天羌笛一聲歸去好流鶯空訴繡堤前
#+END_VERSE
」¶

古橋夜月¶

#+BEGIN_VERSE
「　誰架長虹晴臥影碧天夜靜蟾光冷光交映處兩無¶心影互呈時宜自省上南下北草萋萋過者不將石¶柱題但見橋環流水急年年催送月沉西
#+END_VERSE
」¶

菱塘秋雨¶

#+BEGIN_VERSE
「　秋入長涇清且㵿紫苞菱熟白花少忽然天際餞濃¶雲一枕瀟瀟驚破曉柴門犬吠客船過稚子風流戴¶綠蓑欲採未終斜雨疾菱歌罷唱復如何
#+END_VERSE
」¶

斜陽斷碑¶

#+BEGIN_VERSE
「　兩片殘碑橫古道龍章鳥篆埋荒草九原人去不歸¶來哭九原人今已老西山日斂半邊紅返照苔痕剝¶落空幾度摩挲閒寫恨色絲句失數行中
#+END_VERSE
」
<pb:KR6q0421_J_030-0161c>¶

葵圃春雲¶

#+BEGIN_VERSE
「　春葵雨後聯畦綠一葉兩莖風味足素澹雖非肉食¶謀清幽只許嬾翁獨嬾翁倒钁招白雲白雲飛映自¶繽紛繽紛謾逐他山去留伴東園護菜根
#+END_VERSE
」¶

十里鐘聲¶

#+BEGIN_VERSE
「　千鈞重器繫禪剎晨暮輪敲一百八聲出因風韻愈¶長聞者似向耳邊發是耳非耳辨得親妙性圓明現¶本人堪笑奔忙名利客更於醉夢起貪嗔
#+END_VERSE
」¶

叢桂飄香¶

#+BEGIN_VERSE
「　五株僊友中庭立玉葉婆娑珠露濕秋半競開金粟¶花芬芳何處可收拾因憶當年老晦堂機先一撥旨¶全彰而今此道寥寥甚那管天宮噴麝香
#+END_VERSE
」¶

雞冠花一枝二色者¶

#+BEGIN_VERSE
「　空階卓立鬥西風艷色清姿迥不同疑是珊瑚銀線¶結還如珠幰彩霞籠無聲解起逖君舞具德何關渻¶子功為問此時誰共賽蘆花白對蓼花紅
#+END_VERSE
」¶

舟中九日¶

#+BEGIN_VERSE
「　九日堯山別舊游孤筇相伴寄行舟茱萸帆外斜風¶插黃菊檣邊蘸水流人事雖非遐古意天時猶似去¶年秋扣舷一曲停飛鴈也勝傳杯落帽儔
#+END_VERSE
」¶

水居八首¶

#+BEGIN_VERSE
「　庵居已卜水之濱風月寥寥足四鄰閒是閒非渾不¶管自由自在一輕身
#+END_VERSE
」¶

#+BEGIN_VERSE
「　一帶晴霞紅掠水千竿勁節翠扶墻飯餘散步無多¶事笑指歸鴉送晚涼
#+END_VERSE
」¶

#+BEGIN_VERSE
「　丁東玉馬迎風響活潑金魚戲藻來眼見耳聞如了¶徹不須黃檗問三回
#+END_VERSE
」¶

#+BEGIN_VERSE
「　茭蒲不剪沿河繞菜麥饒收得地肥老我生涯如是¶去日移短策拄斜暉
#+END_VERSE
」¶

#+BEGIN_VERSE
「　風行遠渚文章富春入平原錦繡多取用便宜誰解
<pb:KR6q0421_J_030-0162a>¶會村童合調唱山歌
#+END_VERSE
」¶

#+BEGIN_VERSE
「　自愧胸無千畝竹且添手種一池菱人來問道在何¶處舉似區區瞥未曾
#+END_VERSE
」¶

#+BEGIN_VERSE
「　餵魚索飯非干喜逐鳥拋磚豈是嗔道者隨時取適¶意毫無嗔喜累他人
#+END_VERSE
」¶

#+BEGIN_VERSE
「　兩岸垂楊夾小舟春來秋去任優游時人要識水居¶樂謾把他居繫念頭
#+END_VERSE
」¶

復超果眾檀護¶

#+BEGIN_VERSE
「　不知三泖闊移杖度茸城蚊負憐無力龍吟歉未精¶矞雲幸入幬法苑有餘榮何日重攀軾遙承花雨傾
#+END_VERSE
」¶

與博也徐居士¶

#+BEGIN_VERSE
「　生平未識今相見風度溫然似故交應世無心同倦¶鳥隨方得妙笑懸匏樓高百尺晴天闊月轉初更閒¶夢拋起坐思量情不禁一篇先寄倩君敲
#+END_VERSE
」¶

鴛鴦殿¶

#+BEGIN_VERSE
「　雙飛不泛小銀塘殿角盤迴刷羽光傳是道人履化¶後至今遺樣作鴛鴦
#+END_VERSE
」¶

遊雨花堂似佛雨上人¶

#+BEGIN_VERSE
「　禪餘無一事策杖過西廊霜竹連雲翠雨花匝地香¶清虛理自得吟對興偏長何羨空生坐釋天布異光
#+END_VERSE
」¶

祖能張廣文閱前作和韻入寺再晤酬之¶

#+BEGIN_VERSE
「　偶憶九齡度低回獨倚廊清風扶杖至白雪滿筵香¶學以工夫進妙因悟入長收藏傳不朽笥篋有餘光
#+END_VERSE
」¶

上林子受李居士亦和前韻入寺相訪酬之¶

#+BEGIN_VERSE
「　燕山行不到喜晤雨花廊坐憶如相識言談有異香¶謫仙衣缽在坡老韻風長莫問杯舟渡此光是汝光
#+END_VERSE
」¶

和酬季寅姚居士¶

#+BEGIN_VERSE
「　天涯踏遍覓知音僅有仁翁意氣深三載道交不我¶棄一朝話別覺多欽茸城入後拖肩重傑閣登時展¶卷吟最苦清風明月夜夢魂常繞綠楊陰
#+END_VERSE
」
<pb:KR6q0421_J_030-0162b>¶

次韻復吳旭如居士¶

#+BEGIN_VERSE
「　柴門儘日挂煙蘿嬾向街前布袋拖豈意業風隨杖¶至來看花雨落庭多亭橋瀉影千家近碑鏡舒光萬¶指摩慚愧耆山成舊隱事忙不及撥舲過
#+END_VERSE
」¶

次韻復姚敏旃居士¶

#+BEGIN_VERSE
「　斜涇帶水類曹谿我愛清幽結侶栖忽地頓驚身似¶客隔天仍怪路多迷雨餘無伴鋤荒草午際誰人聽¶粟鸝寄語英賢休負我時來扶策繞長堤
#+END_VERSE
」¶

送祗園師之金陵¶

#+BEGIN_VERSE
「　一帆春色動行舟君去金陵覓舊遊臨別不須歌折¶柳丈夫風骨自悠悠
#+END_VERSE
」¶

與貝多庵雲幢禪德¶

#+BEGIN_VERSE
「　問君日用事如何玉几香清貝葉多收盡泖峰供筆¶料繡幢垂帶影婆娑
#+END_VERSE
」¶

#+BEGIN_VERSE
「　槿籬竹屋道人家雲去雲來似串花飯罷經行無限¶思枯筇閒倚夕陽斜
#+END_VERSE
」¶

鍔須臣哉二居士次姚季翁前韻二章見贈答之¶

#+BEGIN_VERSE
「　三三兩兩盡同音想亦多生宿契深話到極時機自¶透詩由悟後價增欽雲階月窟無纖滯翠竹黃花供¶嘯吟從古達人皆證此浮名未必礙清陰
#+END_VERSE
」¶

和酬雲將徐居士¶

#+BEGIN_VERSE
「　偶來挂錫古之堂總是維摩淨妙光突兀九峰增眼¶翠迴環三泖滌心涼自慚無力呈獅吼還愛將身作¶蠖降莫大檀恩何以報婆伽座爇乳沉香
#+END_VERSE
」¶

次前韻復祇六趙居士¶

#+BEGIN_VERSE
「　繇來入室與登堂不離當人本有光杏苑琴鳴談性¶道梅溪水灑自清涼君期奧義從頭剖我愛多生宿¶習降因憶古賢無隱句分明秋到木樨香
#+END_VERSE
」¶

復敏旃居士次來韻
<pb:KR6q0421_J_030-0162c>¶

#+BEGIN_VERSE
「　襪線拆來無寸長那堪承喻妙蓮香風清倚檻看題¶壁午倦拋書入夢鄉消渴有由君不遠好音忽慰水¶之陽何時再理茸城棹坐到鐘敲月滿床
#+END_VERSE
」¶

倩玉善友精墨蘭似之¶

#+BEGIN_VERSE
「　不向深林覓化工筆尖分出兩三叢知君別有生機¶巧清影長垂紉佩中
#+END_VERSE
」¶

九日遇雨有感¶

#+BEGIN_VERSE
「　暫有登高興同於石上吟豈期終日雨滴瀝滿山陰¶菊酒誰攜至萸茶空自斟天時不可問人事亦傷心¶嗟彼浮生者胡為營慮深隨緣消白晝飲水勝黃金
#+END_VERSE
」¶

己亥夏送徐覲周居士入京會試¶

#+BEGIN_VERSE
「　君恩如海闊新例策賢良莫憚風塵苦且隨姓字彰¶宦情雖久淡壯志豈尋常鵬化扶搖日靈筇賜上方
#+END_VERSE
」¶

俗兄明吾居士分手二十八春矣秋抄擬入閩會晤適接位上座書云已去世三載也哭之¶

#+BEGIN_VERSE
「　萬里戎旗信不聞幾回拭淚嘆離分衾連雨夜卜今¶歲夢阻春塘入逝雲手足情孤誰似我妻兒影孑慘¶思君雖然生死人難避未免區區供水芹
#+END_VERSE
」¶

桂花盛開口占二句請眾續¶

#+BEGIN_VERSE
「　天香老桂放秋時不許傍人折半枝(自續云)若解連¶根倒拔去洞簫最好月宮吹
#+END_VERSE
」¶

次韻酬子覃盛居士¶

#+BEGIN_VERSE
「　高參僅隔小蘆城未到遙如萬里泓昨日扁舟輕汎¶汎欣逢學海綠波生
#+END_VERSE
」¶

#+BEGIN_VERSE
「　苔徑無人路自通縱觀飛鳥寫晴空銀鉤銕畫行行¶露一塵玄言衍此中
#+END_VERSE
」¶

#+BEGIN_VERSE
「　千竿翠玉已成林不效徽之向外尋有客到門同嘯¶詠白雲流水意深深
#+END_VERSE
」¶

#+BEGIN_VERSE
「　愛涼夜坐入眠遲瓦鼓團團移復移得句忽題三兩¶首疏鐘初度月明時
#+END_VERSE
」
<pb:KR6q0421_J_030-0163a>¶

中秋無月并泖川有警紀懷¶

#+BEGIN_VERSE
「　幾番待月強登樓待得中秋卻負秋絃管音銷空萬¶戶旌旗色暗迅千流有懷莫寄渾如病無興蕭然半¶似愁曲枕假眠成獨問誰人覺悟此生浮
#+END_VERSE
」¶

普明寺落成和𨍏轢嚴居士韻¶

#+BEGIN_VERSE
「　蕭條古寺久無僧此日逢君快復興金碧交輝狐兔¶遁花香四布象龍增人言緣就隨時轉我道功高自¶願弘不朽業傳秀水地何如倚杖笑同登
#+END_VERSE
」¶

募修造¶

#+BEGIN_VERSE
「　水淺不藏魚林疏不宿鷺如何疏淺居獅子可容步¶深必濬其源密須嚴為護同風自有人寧惜祗金布
#+END_VERSE
」