# -*- mode: mandoku-view; -*-
#+DATE: 2016-06-08 5:38
#+TITLE: 百癡禪師語錄
#+PROPERTY: CBETA_ID J28nB202
#+PROPERTY: ID KR6q0421
#+PROPERTY: SOURCE Jiaxing Canon Vol. 28, No. B202
#+PROPERTY: VOL 28
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0421_J_021-0109c> 
#+PROPERTY: JUAN 21

 百癡禪師語錄卷第二十一¶
嗣法門人超宣等編¶

* 偈中¶

** 上南山亙信和尚¶

#+BEGIN_VERSE
「　志大西江一口吞赤身無倚蕩家門昔時泒列為孫¶祖今日燈聯作弟昆刻骨自知恩未報思顏欲覯意¶何存閩山浙水雖云遠底句分明獻至尊」
#+END_VERSE
¶

#+BEGIN_VERSE
「　幾回思臥碧巖前無奈深深業力牽金粟乳親已酢¶矣南山義重豈辜焉人來誚我音書杳我不隨人習¶性偏總在法門同負荷刀開斧劈自完全」
#+END_VERSE
¶

** 壽超慧張氏并贈望湖沈老¶

#+BEGIN_VERSE
「　玉簫不用引雲鸞隨唱全憑慧眼寬無事試來湖上¶望南堤古竹舞千竿」
#+END_VERSE
¶

** 送漢侍者回里¶

#+BEGIN_VERSE
「　負吾忽起歸鄉思十笏軒中少一人羽翮養成且暫¶去採菱歌斷再相親」
#+END_VERSE
¶

** 送禪人回閩緣幹¶

#+BEGIN_VERSE
「　捉虎擒龍如猛烈登山涉水敢辭勞明年此會嫣然¶笑贏得吾鄉節義高」
#+END_VERSE
¶

** 送觀中戴居士回武原¶

#+BEGIN_VERSE
「　臨岐效贈言愧我乏辭藻聊倩隴頭春一枝盟舊好¶清謙世所希蘊厚身之寶去去來何期南窗日與掃¶君不見當年慧遠老送客已忘機行出虎溪道至今¶猶在畫圖中長笑笑人人笑倒」
#+END_VERSE
¶

** 送福嚴大育藏主回武昌¶

#+BEGIN_VERSE
「　擊開寶藏連環鎖瀲灩珊瑚紅萬朵自有神光照遠¶天更無餘物能包裏武昌城外草萋萋黃鶴樓詩崔¶顥題職滿福嚴歸去也龜毛拂子露全提」
#+END_VERSE
¶

** 化茶¶

#+BEGIN_VERSE
「　睡魔百萬難挨遣只待陽坡一掬春急展信旗求助
<pb:KR6q0421_J_021-0110a>¶陣亭亭僊客莫逡巡」
#+END_VERSE
¶

** 送禪人緣幹¶

#+BEGIN_VERSE
「　出隊將軍氣力陪乘風鏖戰莫驚猜金山主者無長¶策只聽凱聲動地來」
#+END_VERSE
¶

** 送廣化啟首座¶

#+BEGIN_VERSE
「　不待茶瓢觸墜時劍鋒早已掛雙眉臥龍峰頂千年¶事收放無人辨得伊」
#+END_VERSE
¶

** 慧海掩關乞偈募米¶

#+BEGIN_VERSE
「　立限千朝掩竹扉鉤頭竟不涉離微檀那到此能窺¶覷一任天華繚亂飛」
#+END_VERSE
¶

** 壽雲間徐解人居士¶

#+BEGIN_VERSE
「　人誰不樂壽德乃壽之基修德無疏缺就將壽可期¶翁今年六十壽與德相資天馬馳清譽鍾山毓秀芝¶良朋分齒祝絳老是交知一週花甲從頭算算去何¶嘗有盡時(天馬鍾山俱九峰名)」
#+END_VERSE
¶

** 示福如掩關¶

#+BEGIN_VERSE
「　滿架薔薇紅間白數聲蜀魄去還來祖師關捩無封¶鎖不待輪鎚擊自開」
#+END_VERSE
¶

** 示少葑禪德¶

#+BEGIN_VERSE
「　萬仞寒潭透底清得閒好趁夜光行忽然失腳翻身¶去管取驪珠屬老成」
#+END_VERSE
¶

** 大生馬翁臨終云赤條條地去時癸巳佛涅槃日也因令郎闇然居士持文集索偈書此輓之¶

#+BEGIN_VERSE
「　性道文章君所諳橫拈玉麈作司南那知識合龍蛇¶歲遽爾神遊寶石龕絳服僊來迎李賀穠桃候至哭¶瞿曇赤條條地分明否一句無私任放憨」
#+END_VERSE
¶

#+BEGIN_VERSE
「　一句無私任放憨赤條條地絕東南燄光腦後高千¶萬意氣機前奪二三我道龐翁原不死人言馬帳有¶奇談試將流布公明眼似月當天印碧潭」
#+END_VERSE
¶

** 二月十九日解生啟關寄之
<pb:KR6q0421_J_021-0110b>¶

#+BEGIN_VERSE
「　牢關打破乾坤闊況值普門示現時腳尾腳頭莫蹉¶過黃鸝只在綠楊枝」
#+END_VERSE
¶

** 送昱權熙上座回漳¶

#+BEGIN_VERSE
「　一枝驀露東君令異蕊奇華結此中攜去閩南如慎¶重清香錯落滿天風」
#+END_VERSE
¶

** 送徐超麟回練川¶

#+BEGIN_VERSE
「　泥多佛大言猶在水漲船高汝自看去路不遙如舊¶路一天風雨撲春寒」
#+END_VERSE
¶

** 堯峰柱書記乞寫扇頭¶

#+BEGIN_VERSE
「　日面月面蘇州常州全無把柄大有來繇就地輕拋¶兮泥牛血濺當機拶出兮石女汗流君不見古時南¶匾頭泐潭座下鬧啾啾雲峰指向慈明去藥汞銀禪¶一筆勾勘破了孰為儔生緣佛手起戈矛凜凜威風¶蓋十洲」
#+END_VERSE
¶

** 送君階明經赴試¶

#+BEGIN_VERSE
「　毛錐三寸凜青霜一戰文場大用彰道者心機雖迥¶別也隨人看綠衣郎」
#+END_VERSE
¶

** 送翰飛明經赴試¶

#+BEGIN_VERSE
「　片帆高掛倚春風此日臨流興不同龍首奪回贏得¶意輝光無負鷲山中」
#+END_VERSE
¶

** 送獨冠禪師回漢陽時在徑山充監寺¶

#+BEGIN_VERSE
「　凌霄峰頂松杉路相見不須重搊住知是者般事便¶休浩然一曲賦歸去去去正當四月中手攜拄杖活¶如龍綠楊兩岸鎖帆色浪捲長江萬里空因憶古賢¶乘黃鶴鶴入白雲樓索索又有趯翻鸚鵡洲風流得¶處且風流君係那邊人善學那邊話蠱毒盂藏鐵蒺¶藜拋出隨他爭怒罵以無所爭冠諸方方信監寺異¶時兒孫遍天下」
#+END_VERSE
¶

** 示君錄居士¶

#+BEGIN_VERSE
「　古有浮山遠稱為遠錄公因碁解說法吏事頗精通
<pb:KR6q0421_J_021-0110c>¶君今號君錄欲扣西來宗慕藺乃其義職業亦相同¶勿云行未逮賊過後援弓」
#+END_VERSE
¶

** 梵勝化米¶

#+BEGIN_VERSE
「　批雲切月弄伽陀貪嘴禪和餓殺多何似三餐粥飯¶足白蓮池畔任婆娑」
#+END_VERSE
¶

** 送載民上座¶

#+BEGIN_VERSE
「　芒鞋踏遍江南社杓柄短長盡數知此去人前如謗¶我重來定與頂門槌」
#+END_VERSE
¶

** 勉善護尼一音法侄¶

#+BEGIN_VERSE
「　法門謬濫不堪親鬚髯甘為巾幗人最愛伏獅丁此¶運相傳妙總是前身棒頭有眼轟天地喝下無私泣¶鬼神吾侄幸追勝躅也一華莫負舊園春」
#+END_VERSE
¶

** 羽階居士呈偈有非仙非佛非儒之語次韻答¶

#+BEGIN_VERSE
「　非仙非佛亦非儒只要當人著力疑忽地豁開頂𩕳¶眼花街酒巷任憨癡」
#+END_VERSE
¶

#+BEGIN_VERSE
「　亦仙亦佛亦云儒三教同源不用疑拶透當前機一¶著呵呵大笑我真癡」
#+END_VERSE
¶

** 示含元禪者¶

#+BEGIN_VERSE
「　長安不離含元殿向外馳求路已非年少果能堅立¶志風光無限透斜暉」
#+END_VERSE
¶

** 與法孫尼瑩潤¶

#+BEGIN_VERSE
「　六華飛出豁雙眸便解拖鎗作賊偷罪款已呈無躲¶處寥寥室內冷光浮」
#+END_VERSE
¶

** 示月禪人¶

#+BEGIN_VERSE
「　曹溪指月馬師翫月一隊弄影光千古繫驢橛阿呵¶呵咄咄咄當人立地莫輕忽等閒撈取真月來照破¶形山空突兀」
#+END_VERSE
¶

** 曹門道英削髮住庵作此勉之¶

#+BEGIN_VERSE
「　火裏青蓮已種活石中白璧豈埋沉一鎚擊出靈光¶現了悟凡心即佛心」
#+END_VERSE

<pb:KR6q0421_J_021-0111a>¶

#+BEGIN_VERSE
「　繡襦脫下著袈裟玉磬輕敲禮法華有問本來寂滅¶相對他門外亂啼蛙」
#+END_VERSE
¶

** 示醫者¶

#+BEGIN_VERSE
「　一歸何處健脾藥念佛是誰止瀉湯信手拈來真效¶驗不愁人病在膏肓」
#+END_VERSE
¶

** 示自岸禪人¶

#+BEGIN_VERSE
「　九龍渡口扁舟橫幾箇親從自岸登空使蘆花飛似¶雪隨風亂打釣魚罾」
#+END_VERSE
¶

** 示真禪人¶

#+BEGIN_VERSE
「　為人先宜養德處世暫且隨緣近日山家富貴一池¶荷布青錢」
#+END_VERSE
¶

#+BEGIN_VERSE
「　若不親師擇友如何去妄存真真妄兩頭剔脫鼻孔¶原搭上唇」
#+END_VERSE
¶

** 省如上座入戒有年因舊衣破碎欲募製新衣乞偈為引¶

#+BEGIN_VERSE
「　秋深雨後冷芭蕉渾似渠儂破七條若遇淨名欽戒¶德綠雲裁剪一肩挑」
#+END_VERSE
¶

** 次韻復季寅姚檀護¶

#+BEGIN_VERSE
「　兩岸垂楊夾古塘蜂臺靜掩路無梁幽懷不已欣留¶駐先澤都云未杳茫斷續鐘敲惺醉夢低昂杖撥起¶清光毗耶室內昨親到笑指丹心向日傍」
#+END_VERSE
¶

#+BEGIN_VERSE
「　不諳青草夢西塘巴韻如何繞畫梁幸有仁風來普¶扇敢言慧日爍迷茫隨身七事滹沱令益友三宜尼¶父光記莂當年還記否從今無負鷲峰傍」
#+END_VERSE
¶

** 明發化米¶

#+BEGIN_VERSE
「　兩岸白蘋風一溪紅蓼月不堪飽水雲只可自怡悅¶畢竟如何行行問取人中傑」
#+END_VERSE
¶

** 寄無偏禪德¶

#+BEGIN_VERSE
「　不用爐鎚萬慮歇一絲獨釣寒江月箇中灑落許誰¶知待到璜溪為汝說」
#+END_VERSE

<pb:KR6q0421_J_021-0111b>¶

** 示居士陳君典¶

#+BEGIN_VERSE
「　穿衣喫飯承誰力一句全包內典書只恐當人讀不¶透錯冤明月照溝渠」
#+END_VERSE
¶

** 次韻答季寅居士¶

#+BEGIN_VERSE
「　靈光人本具凡聖不相侵有執見成妄無心路易尋¶當風摧鐵壁似日爍孤岑灑落紅塵外期談綠樹陰¶西鄰杓柄短北地水輪深從此難瞞昧天香拂滿襟」
#+END_VERSE
¶

** 與白也水西堂¶

#+BEGIN_VERSE
「　倒吸曹源水一滴等閒傾出漲千江乾坤總白漫漫¶也那少魚龍納款降」
#+END_VERSE
¶

** 送子瞿上座回潮陽¶

#+BEGIN_VERSE
「　相親未久忽攜笻默忖機先興亦濃但得鐵牛心印¶在鱷溪不隔小耆峰」
#+END_VERSE
¶

** 悼尼祗園禪師¶

#+BEGIN_VERSE
「　霜風吼葉屋頭寒忽訝祗林罷釣竿黃菊愁含千點¶淚碧溪怒捲萬重灘寥寥法道誰為主濟濟英賢我¶獨看常寂光中如首肯相逢依舊不相瞞」
#+END_VERSE
¶

** 與裕光居士¶

#+BEGIN_VERSE
「　一顆驪珠鎮海紅得來原不計程功而今拈出當堂¶贈裕後光前在此中」
#+END_VERSE
¶

** 示掄三居士¶

#+BEGIN_VERSE
「　七尺孤笻扶夜月三年買棹過梅溪有人問我居何¶處向道斜涇綠水西」
#+END_VERSE
¶

** 壽雲臺蔡居士¶

#+BEGIN_VERSE
「　五福已憑洪範註寸心賽過醉吟人風前倚杖無多¶祝共賞壺天幾度春」
#+END_VERSE
¶

** 十一月十九徐覲翁初度日也屠氏夫人與李氏孺人壽誕亦在先後之間因吟二章以代嵩祝¶

#+BEGIN_VERSE
「　一月同堂壽者三乾坤俯仰各無慚延齡此是全真
<pb:KR6q0421_J_021-0111c>¶訣不尚區區分外探」
#+END_VERSE
¶

#+BEGIN_VERSE
「　梅報先春枝吐玉人傳令德價騰金生來受用長如¶許灼見天心合自心」
#+END_VERSE
¶

** 瀉湯婆水偶成¶

#+BEGIN_VERSE
「　一副熱腸徹底傾為人原不負生平周遭可歎無知¶已掉轉春光別路行」
#+END_VERSE
¶

** 送潤庵鑑上座還粵¶

#+BEGIN_VERSE
「　惠州一路如天遠去去莫忘聚話時鈯斧用磨憑手¶快哪吒有眼不容窺」
#+END_VERSE
¶

** 贈松隱上座¶

#+BEGIN_VERSE
「　三泖月九峰雲一擔挑來贈與君解用莫嫌常住物¶重重衣裓惹芳芬」
#+END_VERSE
¶

#+BEGIN_VERSE
「　九峰雲三泖月持壽君兮用不竭遍界氤氳遍界明¶腳頭腳底自超越」
#+END_VERSE
¶

** 示吳文卿居士¶

#+BEGIN_VERSE
「　空印無文字已彰幾人於此費商量丈夫肘後斜懸¶著燄貫威音古道傍」
#+END_VERSE
¶

** 寄又宋孫居士¶

#+BEGIN_VERSE
「　聖賢無盡書格物是頭腦驀地自迴光銀山都靠倒¶瞿曇花文殊草拈來拈去君家寶誰管他海桑遷歲¶月老一曲浩歌天下聞杏紅香滿長安道」
#+END_VERSE
¶

** 溧陽路養田入山飯僧乞偈¶

#+BEGIN_VERSE
「　打開寶藏運家珍飽築擎頭帶角人誰似路公誇好¶手當年廿贄一般春」
#+END_VERSE
¶

** 送一舟濟上座回閩¶

#+BEGIN_VERSE
「　琵琶合弄出尋常板拍單敲返故鄉分付山頭緩緩¶唱莫驚猿鶴動愁腸」
#+END_VERSE
¶

** 為姚門孺人壽¶

#+BEGIN_VERSE
「　不須介壽歌春酒未信延年待廣成日用修持純合¶道松巒愈見碧崢嶸」
#+END_VERSE

<pb:KR6q0421_J_021-0112a>¶

** 與載民駿維那¶

#+BEGIN_VERSE
「　眼開不在桶箍邊歸去何須又罰錢二月桃花紅似¶錦一枝分贈任流傳」
#+END_VERSE
¶

** 勉顯實禪人書法華¶

#+BEGIN_VERSE
「　年少出家兒酬恩為急務蓮經刺血書日久心彌固¶此血從何來都云養有素此心何所窮願汝自參悟¶參悟真兮願已周紅雲朵朵麥光浮爺娘面目分明¶現歷劫相隨絕去留」
#+END_VERSE
¶

** 寄子虛陳居士¶

#+BEGIN_VERSE
「　別我璜溪春復春桃花流水宛然新何時重把綱宗¶話坐對樓頭喚驗人」
#+END_VERSE
¶

** 二隱禪師書和船子撥棹歌之一於中禪人扇頭中持扇索題遂次韻二章與之¶

#+BEGIN_VERSE
「　一橈撥動水中珠閃爍寒光射太虛可惜許錦鱗無¶吞鉤盡是小鰍魚」
#+END_VERSE
¶

#+BEGIN_VERSE
「　幾度閒探衣裏珠搖風擺雨自清虛竿頭意會也無¶未得魚時誓得魚」
#+END_VERSE
¶

** 寄稚農錢明經¶

#+BEGIN_VERSE
「　一見宛然如舊識當時想亦契心人蒲團禪板深深¶意留與他年作勝因」
#+END_VERSE
¶

** 次韻答季寅居士¶

#+BEGIN_VERSE
「　一寶秘形山當人識去還非拘文字相不逐歲時斑¶放蕩歌梅曲夷猶度釣灣塵心皆道意俗累了禪關¶善誘予何藉拈機佛亦頑維摩名赫奕自此遍瀛寰」
#+END_VERSE
¶

** 壽西林鏡宗師¶

#+BEGIN_VERSE
「　不負婆伽度眾心德高行廣振西林我來徵壽如何¶也一帶松杉翠色森」
#+END_VERSE
¶

** 依舊韻為覲周居士祝¶

#+BEGIN_VERSE
「　壽量何曾落二三擬加辭飾益吾慚明公自有經天¶手共入蓬壺任意探」
#+END_VERSE

<pb:KR6q0421_J_021-0112b>¶

#+BEGIN_VERSE
「　已見藍田多種玉更於祗室解揮金同堂壽者無私¶祝總契維摩古佛心」
#+END_VERSE
¶

** 薦熙春劉居士¶

#+BEGIN_VERSE
「　翁壽攸躋八十六德高蔭厚如松竹忽諳身世本來¶空悟入無生歸去速無生國裏好翱翔白鳥青蓮噴¶異香須信此翁原不滅遺風歷歷在當陽」
#+END_VERSE
¶

** 送壽宗位上座回漳¶

#+BEGIN_VERSE
「　巍巍坐運鐵牛機誰敢奔前入突圍賴汝年來韜藝¶熟且看先去壯軍威」
#+END_VERSE
¶

** 送心默藏主回莆¶

#+BEGIN_VERSE
「　藏裏摩尼收一顆忽拖短策別予行幾多光彩無人¶見分入壺山照樹菁」
#+END_VERSE
¶

** 芥含上人別乃翁於亂離中茲欲回台山尋覓并為乃翁壽書此勉之¶

#+BEGIN_VERSE
「　劍戟叢中各自行父南子北可憐生白雲入眼空垂¶淚黃髮傷心繞夢清去去故鄉尋父語免教終日苦¶思汝杖頭放出寶華光為壽為祥任所舉」
#+END_VERSE
¶

** 繼庵號示胤禪人¶

#+BEGIN_VERSE
「　六窗軒豁淨無塵代代傳持自本人世路從他桑海¶變一回嗣續一回新」
#+END_VERSE
¶

** 勉逸泉善友掩關¶

#+BEGIN_VERSE
「　坐斷江湖浩蕩春一番猛省一番親等閒認得關中¶主瀟灑便稱物外人放去收來無礙滯橫拈倒用愈¶精神昔年甘贄家風在何必區區別問津」
#+END_VERSE
¶

** 春杪送子蒼禮五臺¶

#+BEGIN_VERSE
「　閒花似錦幽鳥如簧文殊境界觸目全彰汝今欲往¶臺山路不憚迢遙稱獨步珍重也須帶眼行路傍蹉¶過人無數此理灼然惟自知杖光影動碧玻璃金毛¶若在雲端現一拶當前莫放伊」
#+END_VERSE
¶

** 送蜀中訒上座
<pb:KR6q0421_J_021-0112c>¶

#+BEGIN_VERSE
「　芒鞋躍出錦江春久與叢林話主賓此去卓然能自¶立不須俛首問他人」
#+END_VERSE
¶

** 送馬豎玉法侄¶

#+BEGIN_VERSE
「　西江口吸了無餘仍向鸚湖湖上居三十六人垂手¶處當場捉敗莫饒渠」
#+END_VERSE
¶

** 題畫¶

#+BEGIN_VERSE
「　一庵歷歷無向背南地有松北有檜莫道山空不見¶人須知人在空山外」
#+END_VERSE
¶

** 伊人王檀護齎　詔回雪外上座求偈送之¶

#+BEGIN_VERSE
「　玉節搖光巡楚地繡衣分彩照吳山歸來應記瞿曇¶囑拶透吾宗向上關」
#+END_VERSE
¶

** 晤霞章上人¶

#+BEGIN_VERSE
「　別來數夏無尋處偶爾相逢似隔生一曲漁歌君試¶聽綠楊梢月透湖明」
#+END_VERSE
¶

** 次韻酬侗孩張職方¶

#+BEGIN_VERSE
「　伊人儼在水之湄幾度溯洄欲見遲妙句忽從雲外¶得清光已自座前垂帶留祗苑君名重釣罷江干我¶願癡他日相逢無別事援毫為賦謝庭芝」
#+END_VERSE
¶

** 勉闇然令室印玉¶

#+BEGIN_VERSE
「　長安路上緊揮鞭玉篆金龜一串穿贏得太平無事¶日對君莫說小娘禪」
#+END_VERSE
¶

** 寄子懷張居士¶

#+BEGIN_VERSE
「　未曾見面已相識此語從於何處明秋入鸚湖蟬欲¶老水光天色一般清」
#+END_VERSE
¶

** 惟聽上人隨黃檗隱元和尚赴日本請勉之¶

#+BEGIN_VERSE
「　不懼鯨波險扶桑國上遊明知為法重豈以此身憂¶遠霧吞青島綺霞弄碧流禪心無繫累隨處是皇州」
#+END_VERSE
¶

** 示篆雲侍者¶

#+BEGIN_VERSE
「　布毛吹起豁然歸已落渠儂第二機何似空齋春睡¶足坐看紅日轉薔薇」
#+END_VERSE

<pb:KR6q0421_J_021-0113a>¶

** 示當湖念禪人¶

#+BEGIN_VERSE
「　雙塔巍峨銜綵鳳九湖瀲灩弄珠龍莫將是境名為¶境蹉過西來直指宗」
#+END_VERSE
¶

** 古淵禪師住處州連雲於臘月遇難悼之¶

#+BEGIN_VERSE
「　別我鷗灘五度秋連雲聳日曙光浮交之以道人難¶料死亦何冤汝合休夙債宜償方慧祖臨危大叫憶¶巖頭相知最是關情切不禁低回拭淚流」
#+END_VERSE
¶

#+BEGIN_VERSE
「　淚流頻訝括溪東片片青山染血紅生死場中如幻¶戲真空界內自消融伽黎雖未明懸讖皮履何須借¶路通卓犖一燈原不斷六華和雨灑寒櫳」
#+END_VERSE
¶

** 示尼聖念弘上座¶

#+BEGIN_VERSE
「　諸方有樣予纔效腳下無私汝自行撥轉一機如妙¶總堂堂從此播家聲」
#+END_VERSE
¶

** 送龍華覺首座閱藏¶

#+BEGIN_VERSE
「　檢盡五千四十八偏圓頓漸一齊收眉間掛起吹毛¶劍落落紅光射斗牛」
#+END_VERSE
¶

** 與漳邑勝上人¶

#+BEGIN_VERSE
「　香餌無多嬾下鉤斜涇深處且埋頭不因同里人相¶訪誰信溟魚拍浪遊」
#+END_VERSE
¶

** 覲周居士受老人密囑作投機偈有案前一拍萬法齊收之句予忍俊不禁拈出以贈¶

#+BEGIN_VERSE
「　案前一拍須彌碎萬法齊收日用親此語超然誰解¶道分明賴是箇中人箇中人在溫如玉濟北真燈已¶紹續莫讓襄州竹漉翁乘時演唱西江曲」
#+END_VERSE
¶

** 送鷲法侄之臨安¶

#+BEGIN_VERSE
「　戴角菸菟威勢雄人前幾度起腥風而今震吼深山¶去好看芙蓉正脈通」
#+END_VERSE
¶

** 贈　湛上座¶

#+BEGIN_VERSE
「　密意不曾來問我覺華已自見離披一燈分照無多¶事挑剔當前莫放遲」
#+END_VERSE

<pb:KR6q0421_J_021-0113b>¶

** 壽超輝顧氏¶

#+BEGIN_VERSE
「　內省純無疚天年享不窮南窗消息好六月足薰風」
#+END_VERSE
¶

** 次韻答煙山鐵關禪師¶

#+BEGIN_VERSE
「　自從悟得棒頭禪彼此匡徒各有年短鬢含愁堆白¶雪空拳隨處拓青天法衰不忍檀荊混道在唯憑薪¶火傳何日重逢敲板拍看君解出繫腰錢」
#+END_VERSE
¶

** 寄狷庵單護法¶

#+BEGIN_VERSE
「　亂雲深處草萋萋人事天時俱不齊未解移舟瞻白¶燕且憑閣杖聽黃鸝言中有響非關話意外無私偶¶命題半箇鐺兒慚腳折誰將隻手共提攜」
#+END_VERSE
¶

** 示玉峰侍者¶

#+BEGIN_VERSE
「　相隨不必苦勞心小艷詩閒對月吟從此一關輕打¶透泥團拓出是黃金」
#+END_VERSE
¶

** 壽子張嚴職方六旬¶

#+BEGIN_VERSE
「　天生器品自威雄脫略塵緣孰與同髻內有珠親拾¶得目前無物可羅籠而今年已週花甲是佛是魔信¶手劄不二門開正令行等閒抹過萬千劫阿呵呵囉¶哩囉龜鶴之齡未足齊其數大椿之壽安敢喻其多¶亙古風流亙古在笑看桑海亂消磨」
#+END_VERSE
¶

** 茂如侍者病起¶

#+BEGIN_VERSE
「　病骨支床多半月良劑得效值初冬好將疏影橫斜¶句吟對爐頭活火紅」
#+END_VERSE
¶

** 壽鼎叔劉公同令室朱氏五袟¶

#+BEGIN_VERSE
「　玉梅花泄生前夢金鼎香呈向上機五十年來同履¶踐壽山歷歷自光輝」
#+END_VERSE
¶

** 與霽崙法侄¶

#+BEGIN_VERSE
「　龍淵九帶碧涵天坐鎮中央闡要玄隨彼小根趨遁¶去楓山法脈賴君傳」
#+END_VERSE
¶

** 月修募掩骸乞偈¶

#+BEGIN_VERSE
「　一靈不昧隨方住白骨成堆沒處安若得諸仁心地
<pb:KR6q0421_J_021-0113c>¶好免依荒草泣秋寒」
#+END_VERSE
¶

** 示典座¶

#+BEGIN_VERSE
「　文殊示現驀頭鏟無著通身都是眼彼丈夫兮汝亦¶然莫將庸解淪擔板」
#+END_VERSE
¶

** 送千指光上座¶

#+BEGIN_VERSE
「　一掌一握血一棒一條痕臨濟正法眼千古累兒孫¶汝今別我莆陽去水隔山遙路莫論但將此道立乾¶坤管取外魔喪膽魂」
#+END_VERSE
¶

** 輓知一禪德¶

#+BEGIN_VERSE
「　昔年此地曾相見今日重來沒處尋梵閣愁聞華鶴¶唳禪房空鎖綠蘿陰無聲三昧推先覺不老九峰證¶慧心撮土焚香談半偈夕陽斜照影沉沉」
#+END_VERSE
¶

** 題一覽樓¶

#+BEGIN_VERSE
「　樓高百尺原無亞碧棟朱軒光互射不識誰為樓上¶人九峰突兀拜其下」
#+END_VERSE
¶

** 示劍鳴上人¶

#+BEGIN_VERSE
「　劍作龍鳴去光芒燦斗牛衲僧如解用佛祖亦眉愁」
#+END_VERSE
¶

** 題觀音石寄仁侯湯居士¶

#+BEGIN_VERSE
「　石裏觀音看不見盪之以水全身現慈悲最切度生¶心點滴無私宜自薦」
#+END_VERSE
¶

** 謝封翁王邠籕¶

#+BEGIN_VERSE
「　自慚無力起先宗數載眠雲倦復慵忽接瑤箋傳錦¶鯉敢將直釣引獰龍花飄古殿檀恩重雨滴空階筆¶興濃最好相酬親切處壽山高賽九峰松」
#+END_VERSE
¶

** 寄俊民張居士¶

#+BEGIN_VERSE
「　眼光爍破東西土氣宇衝開南北星謾道頭陀杖子¶短且來收擷九峰青」
#+END_VERSE
¶

** 示茂林徐居士¶

#+BEGIN_VERSE
「　覷透當前一著真茂林鬧市任橫身有時拈出吹毛¶劍佛祖雖親法不親」
#+END_VERSE

<pb:KR6q0421_J_021-0114a>¶

** 尼照雲乞名超總并示偈¶

#+BEGIN_VERSE
「　梁有總持宋有妙總僉曰超之見義為勇眼目精明¶機關活動大法能肩野犴震恐照禪照禪依此行真¶正白拈無異種」
#+END_VERSE
¶

** 題蓮德堂似默容禪德¶

#+BEGIN_VERSE
「　慕修君子德就室榜為蓮外直常瑩淨中通絕曲偏¶出塵香自遠應世量尤圓來者解思義風光處處鮮」
#+END_VERSE
¶

** 送天昂亞上座¶

#+BEGIN_VERSE
「　風煖春江開曉凍買舟別我去莆川臨行一語重分¶付箇事擔承貴力堅」
#+END_VERSE
¶

** 答春宇周巡宰¶

#+BEGIN_VERSE
「　本來人各具足茫茫業識妄馳逐妄馳不已愛憎多¶生死輪迴如轉轂古德垂慈立一機二六時參真面¶目參之又參莫放閒話頭愈久愈純熟驀然拶出火¶星飛灼地烜天光簇簇雪白莫邪難比鋒外魔強禦¶盡潛伏自利利他報佛恩安家定國配多福此就翁¶言略闡揚翁言祖意同杼柚更問當機句若何颶風¶昨撼庭前木」
#+END_VERSE
¶

#+BEGIN_VERSE
「　本來人各具足不分凡聖僧和俗等閒覷透這重關¶瀟灑風流無絆束龐老街頭賣笊籬丹霞洛浦機相¶觸折橋填路禁人行奪食驅耕手段熟佛魔俱入俱¶剷除超出常情如奮鵬此言惟許作者知門外禪儔¶徒撈摝為汝慈悲向上陳時時努力自磨琢」
#+END_VERSE
¶

** 示飛卿俞居士¶

#+BEGIN_VERSE
「　紫燕飛回白鴈飛乾坤瞬息不停機叮嚀莫入閒情¶解埋沒形山玉一圍」
#+END_VERSE
¶

** 壽馬門如松孺人¶

#+BEGIN_VERSE
「　峰頂長松不計秋鱗條瘦葉曲如虯我今拈出為婆¶壽看與浮杯作對頭」
#+END_VERSE
¶

** 與豈凡禪德
<pb:KR6q0421_J_021-0114b>¶

#+BEGIN_VERSE
「　聖號凡名兩不立玄言異典一齊刪到頭還汝無纖¶礙杖倚秋峰意自閒」
#+END_VERSE
¶

** 壽覲周徐居士¶

#+BEGIN_VERSE
「　握筆為書仁者壽畫堂已見樂而閒無依老子安身¶處未必蓬萊勝此間」
#+END_VERSE
¶

** 示中英馬居士¶

#+BEGIN_VERSE
「　萬般皆是幻惟有此中真莫負方英志勉為過量人¶劍盆明大用弓箭逗家珍信手解推撥當機著著親」
#+END_VERSE
¶

** 斷疑禪師辭世偈…¶

#+BEGIN_VERSE
「　踏翻船子續高風鐵笛橫吹調不同想是金鱗吞餌¶去嬾將蹤跡寄寰中」
#+END_VERSE
¶

#+BEGIN_VERSE
「　水晶宮裏恣遨遊箇段風光夜不收幾度思量君在¶否數竿畫竹掛西樓(禪師善畫竹)」
#+END_VERSE
¶

** 送一嘯正藏主回溫陵¶

#+BEGIN_VERSE
「　識破缽囉娘一句五千餘卷閒家具春風日暖忽思¶歸腳下芒鞋生兩翅泉南汝舊鄉恰好隨緣住祖道¶於今正復亨解行莫負來時路」
#+END_VERSE
¶

** 薦仲無劉居士并玉成宋公¶

#+BEGIN_VERSE
「　撒手那邊去翁今得自由經行七寶閣坐臥一蓮舟¶本有靈光現無窮瑞靄浮更須高著眼諸聖莫為儔」
#+END_VERSE
¶

** 凝然上座專持觀音聖號皈信者眾寄之¶

#+BEGIN_VERSE
「　弭災捄患風聞遠灶婦街童也咄誇爭似牛頭見四¶祖庵前百鳥不銜華」
#+END_VERSE
¶

** 贈　良上座¶

#+BEGIN_VERSE
「　掩關六載云何事徹底分明見本人潦倒山僧旁忍¶俊曇華分插滿頭春」
#+END_VERSE
¶

** 與浣生心如二醫士¶

#+BEGIN_VERSE
「　青囊妙藥值千金起死回生功用深佛祖看來無別
<pb:KR6q0421_J_021-0114c>¶道大都只是活人心」
#+END_VERSE
¶

** 寧國汪大春手製竹笠四十八員供養諸善知識并索偈¶

#+BEGIN_VERSE
「　肩攜篛笠走諸方箇樣團團不掩藏問是何人親蓋¶覆風前有路任籌量」
#+END_VERSE
¶

** 題掌鞋善友店中¶

#+BEGIN_VERSE
「　信手拈來便劄用親自是見親分付衲僧到此也須¶照顧腳跟」
#+END_VERSE
¶

** 壽平湖瑞垣居士八十¶

#+BEGIN_VERSE
「　青笻九節自支支正值趙州行腳時遙望湖光何所¶祝一毫端上拓須彌」
#+END_VERSE
¶

** 寄慈律苾芻尼¶

#+BEGIN_VERSE
「　慈以律身能應世參須帶眼莫隨流璜溪一曲如相¶委未合休時亦好休」
#+END_VERSE
¶

** 蓮根上人掩關禮華嚴偈以勉之¶

#+BEGIN_VERSE
「　十種玄門一真法界行布圓融重重無礙帝網珠懸¶普光殿靄迷者多岐悟之便快上人蓮公嚴持淨戒¶就地畫牢願償宿債酌水獻花一字一拜自己功成¶檀那有賴更須聽余力參為最打破禪關是名僧大」
#+END_VERSE
¶

** 壽庵¶

#+BEGIN_VERSE
「　曠大劫來誰搆造四邊界至自分明至今門戶依然¶在多少珍珠換不成」
#+END_VERSE
¶

** 壽上海天際劉翁六旬¶

#+BEGIN_VERSE
「　年年是好年萬木涵春麗惟有今年分外奇祥雲一¶朵起天際塔竿蘸影玉波明海屋籌添光倚袂說與¶人間共見聞願翁花甲遙相繼」
#+END_VERSE
¶

(海寧比丘尼自寧海鹽沈門張氏¶
超慧助刻祈壽基永固慧性長明)¶
¶
百癡禪師語錄卷第二十一
<pb:KR6q0421_J_021-0115a>¶

