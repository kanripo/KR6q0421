# -*- mode: mandoku-view; -*-
#+DATE: 2016-06-08 5:38
#+TITLE: 百癡禪師語錄
#+PROPERTY: CBETA_ID J28nB202
#+PROPERTY: ID KR6q0421
#+PROPERTY: SOURCE Jiaxing Canon Vol. 28, No. B202
#+PROPERTY: VOL 28
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0421_J_022-0115a> 
#+PROPERTY: JUAN 22
百癡禪師語錄卷第二十二¶
嗣法門人超宣等編¶

* 偈下¶

** 示本瑞禪人¶

#+BEGIN_VERSE
「　莫於門外覓三車覿體全彰妙法華我見本光瑞如¶此笑揮松塵動煙霞」
#+END_VERSE
¶

** 輓居士胡萬德¶

#+BEGIN_VERSE
「　蕭颯金風入幕來貔貅隊裏一星摧寒光漸滅原常¶在浩氣雖沉竟未灰莫向夜臺悲伯道且憑執紼有¶陳雷吾今指汝歸根處極樂蓮邦自養培」
#+END_VERSE
¶

** 示印光禪人¶

#+BEGIN_VERSE
「　午夜怒潮噴皎月重重海印發光時大開兩眼翻身¶去應哂祗桓老古錐」
#+END_VERSE
¶

** 送巨峰知客¶

#+BEGIN_VERSE
「　客來須看賊須打夜半三更眼不迷只此驗人端的¶處秋風撼動玉玻璃」
#+END_VERSE
¶

** 示靈瑞禪人¶

#+BEGIN_VERSE
「　歷劫輪傳一片地靈苗瑞草自繽紛百千諸佛無侵¶礙也要耕滋力用勤」
#+END_VERSE
¶

** 寄印西馬居士¶

#+BEGIN_VERSE
「　我祖西乾傳一印不加文彩融凡聖拈來豎搭與橫¶拋頭正依然還尾正圖澤馬君號印西印光爍處水¶天齊了知無去亦無住悔殺阿師默耳提相別於今¶有兩載故園春色隔如海何時共舞碧蒿枝擊碎珊¶瑚香靉靉」
#+END_VERSE
¶

** 送瑞章侍者覲師¶

#+BEGIN_VERSE
「　古靈不解長揩背百丈門風漏泄多乘興飛帆回舊¶隱鞠身三拜謾如何」
#+END_VERSE
¶

** 與德風法孫¶

#+BEGIN_VERSE
「　奪得驪珠掌上擎且將韜晦樂平生時來光彩無藏
<pb:KR6q0421_J_022-0115b>¶覆散與人間照夜行」
#+END_VERSE
¶

** 示瞿庵藏林上人¶

#+BEGIN_VERSE
「　瞿曇只在瞿庵裏萬德莊嚴體自尊不動腳跟如踏¶著海神捧出鐵崑崙」
#+END_VERSE
¶

** 送炳院主掩關¶

#+BEGIN_VERSE
「　楊岐驢腳少一隻南北衲僧競思索我欲分明向汝¶言低回未免口門窄春水漲行舟春雲扶短策還家¶就路兮函蓋乾坤畫地為牢兮迥超今昔今昔迥超¶也大奇漏燈盞發芬陀枝要憑普利人天事看取精¶金躍冶時」
#+END_VERSE
¶

** 壽順橋張居士¶

#+BEGIN_VERSE
「　順是菩提無罣礙橋能度物絕虧危一生素行常如¶此百歲支干不用推」
#+END_VERSE
¶

** 示銕眉上人¶

#+BEGIN_VERSE
「　兩道眉懸三寸銕衲僧氣宇自昂藏相逢若解拈來¶用凜凜神鋒不可當」
#+END_VERSE
¶

** 示聖初李居士¶

#+BEGIN_VERSE
「　最初一著子千聖提弗起眨眼自參觀終然契妙旨¶泥團土塊放光輝棘徑栴林隨踐履君不見龐老西¶江口吸乾笊籬慣把風前舞」
#+END_VERSE
¶

** 壽張門夫人¶

#+BEGIN_VERSE
「　龍綸錫寵乾坤闊鳳髻舒光日月長最好萬般存此¶道隨方薰習妙蓮香」
#+END_VERSE
¶

** 示善友羅梵彰¶

#+BEGIN_VERSE
「　金彰底句莫輕忽梵語唐言譯不出信手書來要汝¶看衝雲何似遼天鶻」
#+END_VERSE
¶

** 送石璞上座之金陵¶

#+BEGIN_VERSE
「　抱璞相投知自貴春初擺手出荊扉金陵到也深深¶意白浪花噴燕子磯」
#+END_VERSE
¶

** 心曇上座同遊送之
<pb:KR6q0421_J_022-0115c>¶

#+BEGIN_VERSE
「　璜溪柳色不關情趁隊琵琶街上行入耳若能通出¶路曇花開遍舊皇城」
#+END_VERSE
¶

** 光嶽印鑑四長老相繼而逝慟之¶

#+BEGIN_VERSE
「　未遂沖天志相呼別界行剎竿誰揭豎瓦鼎半欹傾¶日暮迷秋色溪寒咽鳥聲無絃琴自訴一曲淚珠盈」
#+END_VERSE
¶

** 示思泉孫居士¶

#+BEGIN_VERSE
「　流泉一派從何起無事憑欄動所思忽見源頭連底¶澈洗清魔佛總由伊」
#+END_VERSE
¶

** 座山知幻書記去教入禪勉之¶

#+BEGIN_VERSE
「　重重教網忒支離講閱何能脫縶維一拶了然身獨¶露笑他饒舌遂公知」
#+END_VERSE
¶

** 示行船善友¶

#+BEGIN_VERSE
「　撐去撐來一小舟斜風斜雨不停留參禪肯似勤勞¶力保汝先登古岸頭」
#+END_VERSE
¶

** 沖懷楊居士晚年得子偈為助喜并招之¶

#+BEGIN_VERSE
「　老蚌何妨珠晚成君今巳是快平生相邀莫負春歸¶約坐看東山水上行」
#+END_VERSE
¶

** 與居士章玉亭¶

#+BEGIN_VERSE
「　善醫不用吉祥藥濟世全憑惡辣方三尺竹篦無背¶觸拈來好與話宗綱」
#+END_VERSE
¶

** 募換架樑¶

#+BEGIN_VERSE
「　法堂無力半將頹日倚青笻歎幾回欲得巍然成大¶任匡扶還仗棟梁材」
#+END_VERSE
¶

** 心幢上座即巡宰周春宇也出家入戒未及兩¶
月而逝有兒女尚幼作此輓之¶

#+BEGIN_VERSE
「　田衣纔挂體歸去自便便智眼應無礙心幢詎有偏¶華因忙裏種果向靜中圓稚子仍癡態終朝苦籲天」
#+END_VERSE
¶

** 勉古閩石藏上人¶

#+BEGIN_VERSE
「　眉尖巧奪壺山秀筆底平翻劍水波果是後生可畏¶也他年培養復如何」
#+END_VERSE

<pb:KR6q0421_J_022-0116a>¶

** 示居士何念常¶

#+BEGIN_VERSE
「　佛性無常與有常兩途不著意全彰曹溪道者舌如¶劍殺活由他自主張」
#+END_VERSE
¶

** 寄允明纘功劉二居士¶

#+BEGIN_VERSE
「　分明此事無藏覆魚躍鳶飛闡大機言下頓開千聖¶眼允如仙客赴春闈」
#+END_VERSE
¶

#+BEGIN_VERSE
「　象管揮來纘祖風功成不宰卻全功娘生面目堂堂¶露莫畫初心負大雄」
#+END_VERSE
¶

** 壽善友龔耀泉六袟¶

#+BEGIN_VERSE
「　珠蘊昆池飛泉炳耀況復心珠至靈至妙燁燁光華¶絕擬倫大千剎海皆環照我今懸此珠為汝作壽圖¶六十年來花甲滿光中迸出紫珊瑚珊瑚一枝長且¶美玉振金聲數不止驀地于斯見得親萬般總是自¶家底」
#+END_VERSE
¶

** 示趙南泉居士¶

#+BEGIN_VERSE
「　鋼刀立斬活貍奴陡黑乾坤鬼祟呼汝號南泉年巳¶久還能透發此機無」
#+END_VERSE
¶

** 輓雨辰徐文學¶

#+BEGIN_VERSE
「　杜鵑花底喚歸春不見駒場似玉人也信是身非汝¶有果然退步獲全真玲瓏八面纖雲淨洞照十方寶¶月新從此去來常自在牢騷往事謾推陳」
#+END_VERSE
¶

** 密行為智上人作¶

#+BEGIN_VERSE
「　巳事嚴持自巳知神搜鬼索豈能窺南泉不是修無¶力略轉繩頭放過伊」
#+END_VERSE
¶

** 示居士錢華巖¶

#+BEGIN_VERSE
「　華落碧巖親切句古人覿面巳相酬就中鐵壁輕翻¶動世出世間俱好休」
#+END_VERSE
¶

** 示一雲禪人¶

#+BEGIN_VERSE
「　諸方作者令行高棒月喝雲釣巨鰲惟有山僧真好¶笑閒垂兩膝看春濤」
#+END_VERSE

<pb:KR6q0421_J_022-0116b>¶

** 壽心源上座¶

#+BEGIN_VERSE
「　覓心不可得何處有源來踏著虛空竅澎騰吼似雷¶此理灼然要打透無分耆少與先後道人行履火燒¶冰誰管形山古木秀古木秀合如然磨歷風霜久愈¶堅慚愧當年趙老柏亭亭獨立劫初前」
#+END_VERSE
¶

** 爾卿楊善友五旬¶

#+BEGIN_VERSE
「　古賢年五十歷歷省前非人孰能無過到期各自知¶勤護菩提樹力刪荊棘圍表端影必直雲散月仍輝¶即此壽基固不須別禱祈」
#+END_VERSE
¶

** 示永山上人¶

#+BEGIN_VERSE
「　疊巘層巒永不遷舒光常在髑髏前若於外境上尋¶取鐵裏芒鞋也蹋穿」
#+END_VERSE
¶

** 示簡文禪人¶

#+BEGIN_VERSE
「　空中鳥跡毘盧印水上風文貝葉書簡過分明無剩¶語任從潘閬倒騎驢」
#+END_VERSE
¶

** 與武林醫士沈望湖¶

#+BEGIN_VERSE
「　善財手裏一莖草大地茫茫無處討有處討用得好¶十里湖光浸畫船涌金門透長安道」
#+END_VERSE
¶

** 與青西劉居士¶

#+BEGIN_VERSE
「　玉楮牙籤獵不窮格言編寫石屏風誰知此道傳今¶古妙在先天未畫中」
#+END_VERSE
¶

** 示在明苾芻尼并關中女徒松隱¶

#+BEGIN_VERSE
「　禪關無內外拶透始為親啐啄同時用孝慈合本人¶龐婆差一級靈照是前身江上清風足相看莫厭貧」
#+END_VERSE
¶

** 寄劉爾辰居士¶

#+BEGIN_VERSE
「　是爾元辰不自欺著衣喫飯幸知時扁舟何日斜涇¶過趯出吾儂破米篩」
#+END_VERSE
¶

** 示明所戴居士¶

#+BEGIN_VERSE
「　一所閒房炯炯明主人翁自喚惺惺安家樂業風流¶甚不用求鵝打破缾」
#+END_VERSE

<pb:KR6q0421_J_022-0116c>¶

** 書觀中居士扇頭¶

#+BEGIN_VERSE
「　穿籬玉蕊暗飄香好鳥吟風白晝長粥飯二時成辦¶了更無餘事可商量」
#+END_VERSE
¶

** 示自賢上座¶

#+BEGIN_VERSE
「　聖賢雖係自家做切忌區區恃自賢退已讓人高一¶著覺華何處不光鮮」
#+END_VERSE
¶

** 夏至前有福嚴之行路過武原訪覲周居士¶

#+BEGIN_VERSE
「　權為褦襶熱中客來謁羲皇世上人雪藕冰桃如有¶待坐談一榻自相親」
#+END_VERSE
¶

** 為聖思徐居士四旬祝¶

#+BEGIN_VERSE
「　臘盡春回際華堂慶令辰性天純不惑心地滌維新¶詩禮傳家遠恩光及物真壽山何所證千古屬當人」
#+END_VERSE
¶

** 示仲清仲真二禪人¶

#+BEGIN_VERSE
「　白米清泉從汝喫試思喫者是何人忽然蹉咬舌頭¶著信手拈來物物親」
#+END_VERSE
¶

#+BEGIN_VERSE
「　繇來念佛要心真心若真時佛自親輪罷數珠山月¶上碧天雲淨絕纖塵」
#+END_VERSE
¶

** 示容甫景義二善友¶

#+BEGIN_VERSE
「　踏遍華亭一九峰峰峰滴翠露全容返觀自巳何殊¶異問取諸方老凍儂」
#+END_VERSE
¶

#+BEGIN_VERSE
「　明明百草頭明明祖師意若作景商量便落第二義¶第二義亦希奇南北行人知不知鶴唳灘頭如點首¶一簾化日自遲遲」
#+END_VERSE
¶

** 示延平順可為僧¶

#+BEGIN_VERSE
「　莫云延劍巳成龍解用時時在手中截斷多生塵業¶網出家方見有全功」
#+END_VERSE
¶

** 贈　　　殷上座¶

#+BEGIN_VERSE
「　踏著吾門向上層腳頭無礙自騰騰一枝花信秋開¶好贈汝攜歸奕祖燈」
#+END_VERSE
¶

** 示金山衛萬仲居士
<pb:KR6q0421_J_022-0117a>¶

#+BEGIN_VERSE
「　籬菊叢開又一秋當人豈肯混常流得閒好向金山¶上靜看天垂碧玉鉤」
#+END_VERSE
¶

** 送崇上人之雪峰¶

#+BEGIN_VERSE
「　廣慧堂中曾共住尋思不見廿餘春扁舟忽入煙波¶裏是昔人耶非昔人白水煮青菱蓴絲和糝羹雖然¶滋味淡且以話平生平生懶骨渾無比世路交情只¶若此棒雨喝雷塞地天徒將趨競誇唇嘴雪峰老子¶道風高隨處掀翻鼓浪濤去去強弓如善禦側身已¶跨海金鰲」
#+END_VERSE
¶

** 勉大圓上座掩關¶

#+BEGIN_VERSE
「　入關容易透關難請向機先著眼看疋馬單刀輕拶¶過渾身無絆海天寬」
#+END_VERSE
¶

** 示仁卿俞居士¶

#+BEGIN_VERSE
「　既已為人溫且正此心是佛莫他求西江一曲高千¶古解唱頑山也點頭」
#+END_VERSE
¶

** 叔禎居士未能茹素而肯念佛示之¶

#+BEGIN_VERSE
「　人言草舍家風別我道空林歲月閒種取菩提子一¶顆灼然淨染不相干」
#+END_VERSE
¶

** 靜居上座在家修行乞示¶

#+BEGIN_VERSE
「　出世還入世居塵不染塵靜中真趣味花鳥最相親」
#+END_VERSE
¶

** 壽覲周徐居士¶

#+BEGIN_VERSE
「　九峰杖頭挑不費纖毫力挑入武原城峰峰添瑞色¶瑞色非青黃亦非赤白黑如翁本有光可以燦家國¶家之與國燦無休瀲灩珊瑚春十洲一座壽山千古¶意九峰水自海東流」
#+END_VERSE
¶

** 示宋敬溪善友¶

#+BEGIN_VERSE
「　逆順場中莫挂牽且將聲佛度天年數珠翻出輪迴¶轍閃爍神光腦後圓」
#+END_VERSE
¶

** 雲階顧居士禮法華勉之¶

#+BEGIN_VERSE
「　身跨白牛車自在大千沙界任遨遊門頭戶底渾閒
<pb:KR6q0421_J_022-0117b>¶話笑破靈山老比丘」
#+END_VERSE
¶

** 為天然秉刀說偈¶

#+BEGIN_VERSE
「　提起金刀白似雪頂門湧出一輪月從茲莫怕祖關¶牢信手推開方了徹」
#+END_VERSE
¶

** 示常州質鐘頭¶

#+BEGIN_VERSE
「　蒲牢夜半摶風吼驚發爐神藏北斗蓋色騎聲絕見¶聞希奇不比常州有常州有也非閒談坐臥溪樓仔¶細參驀地無篐桶底脫麤拳倒築我心甘」
#+END_VERSE
¶

** 示霜月上座¶

#+BEGIN_VERSE
「　此宗要妙絕支離電拂機追已是遲慚愧老儂今落¶草到頭一著不相虧」
#+END_VERSE
¶

** 悼溫州石角山讓庵禪師¶

#+BEGIN_VERSE
「　同參汝我最相知別去多年又異時石角高提三要¶印瑞城忽偃四賓旗後昆失恃誰堪範老將登壇莫¶比追聞訃不勝重慘怛紛紛紅雨滿江湄」
#+END_VERSE
¶

** 輓季寅姚老檀護¶

#+BEGIN_VERSE
「　生死人所同猶如空閃電智者了然明去來不隔線¶翁今七十三著著皆方便一榻臥春風大千都踏遍¶誰謂喪斯文亦夢兩楹奠我懷竊自寬疏鐘鳴竹院¶山高與水長面目常相見」
#+END_VERSE
¶

** 示眉臣上人¶

#+BEGIN_VERSE
「　過現未來三十棒作家正令不虛行當人若解識機¶變無底船兒好共撐」
#+END_VERSE
¶

** 送盛京海會寺弘讚定融二專使¶

#+BEGIN_VERSE
「　使乎不辱命今古所揄揚是汝能然也容辭更委詳¶薰風涼夏日長一曲微吟綠水傍歸去燕都隨舊主¶報言山舍紫薇香」
#+END_VERSE
¶

#+BEGIN_VERSE
「　馳書能壯叢林色鐘阜山前憶仲安今日送回無別¶囑善為道路莫愁難」
#+END_VERSE
¶

** 示如愚禪人
<pb:KR6q0421_J_022-0117c>¶

#+BEGIN_VERSE
「　能使聰明是丈夫叮嚀莫被聰明誤繇來大智原如¶愚默契心融養有素」
#+END_VERSE
¶

** 贈開石毛居士(善丹青)¶

#+BEGIN_VERSE
「　淡墨濃籹信手揮水光山色不相違時人只道筆端¶妙那曉通身是悟機」
#+END_VERSE
¶

** 與可光暉上座¶

#+BEGIN_VERSE
「　引水無源翻舊案接花有力長新條英靈漢子知端¶的一片兜樓任意燒」
#+END_VERSE
¶

** 送朗元禪人回閩¶

#+BEGIN_VERSE
「　芒鞋踏破千山路來聽華亭鶴唳聲聲裏許多含曲¶折歸家穩坐記須清」
#+END_VERSE
¶

** 送髻庵上人回浦城¶

#+BEGIN_VERSE
「　同鄉汝與予為說同鄉話護惜髻中珠遼天高著價¶歸歟舊馬峰歷職無冬夏鞭影忽相投金鞍任倒跨¶方信男兒紹此宗莫大威光不借借」
#+END_VERSE
¶

** 示安宇倪老佛¶

#+BEGIN_VERSE
「　閱世隨他棋一局休心且課佛千聲說難說易龐家¶老不是衡陽學釣名」
#+END_VERSE
¶

** 示荊山上人¶

#+BEGIN_VERSE
「　荊山之璧連城奪席三獻楚王徒勞指摘何如一寶¶秘形山那畔這邊兩不隔覿體絕瑕痕光明常赫奕¶等閒拈出法堂前堪與人天為準格」
#+END_VERSE
¶

** 送江西香谷上人隨汶首座回浦城¶

#+BEGIN_VERSE
「　生緣未必在西江且學柘川曲一腔夜靜寥寥無別¶思唱迴明月照銀缸」
#+END_VERSE
¶

** 送漳浦中立上人¶

#+BEGIN_VERSE
「　梁峰九九露全機虎石重重展大威賴有吾鄉人共¶委不須珠撒紫羅幃」
#+END_VERSE
¶

** 示非心禪人¶

#+BEGIN_VERSE
「　任伊非佛非心去我只即心即佛來掃蕩閒言渾不
<pb:KR6q0421_J_022-0118a>¶管大梅子熟又花開」
#+END_VERSE
¶

** 送梅舟上人回里¶

#+BEGIN_VERSE
「　梅為楫也松為舟越水吳山任意遊爭似故鄉田地¶好祖翁契券自悠悠」
#+END_VERSE
¶

** 五日送本明禪德¶

#+BEGIN_VERSE
「　節屆天中別我行芒鞋兩翅傍風生何年竹戶重敲¶也坐火爐頭話本明」
#+END_VERSE
¶

** 隱峰¶

#+BEGIN_VERSE
「　歷劫巍巍這一座幾回遍覓杳無蹤直饒指出分明¶在尚隔雲蘿千萬重」
#+END_VERSE
¶

** 六月十九日李門王氏孺人超華生辰¶

#+BEGIN_VERSE
「　玲瓏殿閣貯薰風水鳥松絃奏不窮大士聞聲當日¶悟孺人降跡此時同慈心普遍恒沙外道體常存笑¶語中我借文言宣壽偈一華開映海籌紅」
#+END_VERSE
¶

** 送懶拙維那¶

#+BEGIN_VERSE
「　雨花堂上投機句冷地思量亦可人此去蓋頭茅一¶把應須謹守自家珍」
#+END_VERSE
¶

** 示吟風禪人參一歸何處¶

#+BEGIN_VERSE
「　一歸何處山窮水窮翻身拶透路路皆通路路通任¶從棒月與吟風」
#+END_VERSE
¶

** 修林李居士生日兼祈嗣贈之¶

#+BEGIN_VERSE
「　幾回論古與窮今千聖相傳只此心揭露真機無隱¶覆掃除義路絕幽沉秦巒挂月長生畫浦木彈風劫¶外音還有一言須記取鳳來修竹自成林」
#+END_VERSE
¶

** 送樸庵上人回莆住穀城山寄菴¶

#+BEGIN_VERSE
「　識得心源即便休何須負笈外邊求穀城有舊庵非¶寄瀨水常新石自流一钁耕煙隨分足半竿引月道¶情幽逢人不出出誰是此際憑君且熟籌」
#+END_VERSE
¶

** 贈劉門明眼道婆¶

#+BEGIN_VERSE
「　丈二眼釘橫拔出不虛親見作家來機絲文彩渾閒
<pb:KR6q0421_J_022-0118b>¶事火裏蓮花次第開」
#+END_VERSE
¶

** 步先姚居士日課金剛經似之¶

#+BEGIN_VERSE
「　擔荷如來夙有志揚鞭策馬亦因時間房獨坐燒清¶篆且把經文逐卷推」
#+END_VERSE
¶

** 送鏡心上座再禮五臺¶

#+BEGIN_VERSE
「　即心即鏡非鏡非心當陽覷破耀古騰今頭頭合轍¶處處知音五臺山上雲蒸飯多少行人博不慣一衲¶一瓢汝再遊眼睛宥被肯殊換」
#+END_VERSE
¶

** 西巖石竺上人接眾勉之參方¶

#+BEGIN_VERSE
「　日供水雲經一函不枯道念住西巖何如超出水雲¶外整浣青州破布衫」
#+END_VERSE
¶

** 與未發中堂主¶

#+BEGIN_VERSE
「　荷擔箇事非容易眼貴正兮機貴利更須度量放寬¶宏方有象龍作走使我今切實為汝言這回不比小¶兒戲揚起真風耀後先乃成特達丈夫志」
#+END_VERSE
¶

** 沛然金居士生日¶

#+BEGIN_VERSE
「　辛亥翁生我亦生為儒為釋不多爭好將本有光明¶體同向毘盧頂上行」
#+END_VERSE
¶

** 壽一音法姪¶

#+BEGIN_VERSE
「　驗眾巳行金粟令傳家不減末山燈籌添海屋渾閒¶事自有風光最上層」
#+END_VERSE
¶

** 寄扶曦楊護法¶

#+BEGIN_VERSE
「　古來楊大年具辨龍蛇眼圓祖入門時機機解削剷¶我今憶若人秉燭裁魚簡商略句中玄通身自瑟僩¶一朵優曇瑞世開真風共挹有何限」
#+END_VERSE
¶

** 與非光映西堂¶

#+BEGIN_VERSE
「　獅窟掀騰巳有秋爪牙迅銳出常儔他年不負今年¶志吼動千山戲月毬」
#+END_VERSE
¶

** 與偉菴彰後堂¶

#+BEGIN_VERSE
「　一顆驪珠照海門等閒奪得便驚群閩川不盡瀰漫
<pb:KR6q0421_J_022-0118c>¶也自有魚龍解吐吞」
#+END_VERSE
¶

** 示自瑤殿主¶

#+BEGIN_VERSE
「　拈香擇火事全彰誰信自身是道場歷劫至今塵不¶染一尊瑤佛露堂堂」
#+END_VERSE
¶

** 嗣瀛俞居士因尊翁有恙求偈¶

#+BEGIN_VERSE
「　誠心不昧能通聖孝道無虧可格天世出世間皆若¶是君加勤勉自延年」
#+END_VERSE
¶

** 福嚴老人壽塔造于閩黃檗山二十春矣壬寅¶
遷化異議紛更予以為送歸檗山迺合正理遂¶
力主之八月初迎宿江千梵天寺與韜明弟哭¶
別¶

#+BEGIN_VERSE
「　提綱整紀衛師龕力剷囂爭二與三檗岫無封原共¶派錢塘有淚別同參此行也信須經險箇裏端然不¶抱慚珍重而今各自慰堂堂隨處作司南」
#+END_VERSE
¶

** 贈梵天守緣上座¶

#+BEGIN_VERSE
「　為法真誠不顧身更加手眼異常人雪峰重擔從茲¶荷跂望行持春復春」
#+END_VERSE
¶

** 示浦城程子善¶

#+BEGIN_VERSE
「　團圞坐對矮梅窗一曲無生契老龐但使虛空能粉¶碎不須更問吸西江」
#+END_VERSE
¶

** 檗山修蓋老人影堂偈¶

#+BEGIN_VERSE
「　先師過去澤猶存水有源兮木有根一座影堂千古¶蹟莫云今日累兒孫」
#+END_VERSE
¶

** 送檗山惟仁監寺惟初侍者¶

#+BEGIN_VERSE
「　叢林千古憶楊岐是事分明汝自知燈盞漏油能點¶撥芬陀華發舊山枝」
#+END_VERSE
¶

#+BEGIN_VERSE
「　鹽官扇子韻風清今古寥寥孰與京十二峰前閒倚¶望犀牛頭角自崢嶸」
#+END_VERSE
¶

** 傑庵賀居士請益似之¶

#+BEGIN_VERSE
「　堂堂傑出一奇男悟得浮名落二三不願兵車馳細
<pb:KR6q0421_J_022-0119a>¶椏且將雲水植優曇生緣有限河之北度世無私化¶巳南佛法今朝來問我頂天立地自家擔」
#+END_VERSE
¶

** 妙恩問趙州勘婆話依前韻示¶

#+BEGIN_VERSE
「　本有風光非女男灼然無二亦無三迷來火宅堆荊¶草悟去空庭現慧曇回向不妨梳插髻提機應在眼¶觀南趙州勘破徒多事莫被他瞞放下擔」
#+END_VERSE
¶

** 示鏡菴自曇上人¶

#+BEGIN_VERSE
「　入海筭沙只自困磨磚作鏡亦徒勞何如棒下翻身¶去贏得當鋒一著高」
#+END_VERSE
¶

** 與屏憲劉居士¶

#+BEGIN_VERSE
「　俊鷂快鷹容易得還君好手自施張頭陀疏懶年來¶甚一枕渾忘日月長」
#+END_VERSE
¶

** 示古臨知客¶

#+BEGIN_VERSE
「　賓中主即主中賓解轉機輪用自親臨濟屈遭三頓¶後至今惱亂許多人」
#+END_VERSE
¶

** 示隋嚴禪人¶

#+BEGIN_VERSE
「　田衣夜蘸梅華月一軸楞伽誦未歇如此嚴持不計¶春是凡是聖亦超越」
#+END_VERSE
¶

** 與國懽檀越黃爾矩¶

#+BEGIN_VERSE
「　世途變熊自轔轔擺撥還他過量人但得矢心堅且¶正巳知綏履果該因東山日月高無價南地風旛迥¶絕塵即此是名遵聖矩何須餘處問關津」
#+END_VERSE
¶

** 戒子入城持缽杜則居士施米并寄偈有此去¶
人間雖不遠眾生慳吝將如何之句求轉語於¶
師師書云且喜維摩今日巳破慳也復之¶

#+BEGIN_VERSE
「　莆城結伴入遊戲此事原遵古佛儀誰是眾生慳不¶破月明欣載滿船歸」
#+END_VERSE
¶

** 居士閱同戒錄作偈有戒中破戒之語亦索轉¶
語師書云須是恁麼人始得復之¶

#+BEGIN_VERSE
「　戒中破戒有誰知凡不能拘聖不為須是恁麼人始
<pb:KR6q0421_J_022-0119b>¶得江城梅笛倒丁吹」
#+END_VERSE
¶

** 示古圓副寺¶

#+BEGIN_VERSE
「　庫藏奇珍咸具足磨今歷古自圓明外尋閒之¶遶前後三三撥不清」
#+END_VERSE
¶

** 與古蒼旻監寺¶

#+BEGIN_VERSE
「　監寺兒孫遍天下傳來久矣成話杷蓮山何幸有其¶人三腳之驢顛倒跨我今與麼言逼龜而成卦我今¶與麼行鐵牛也合怕怕不怕他年摸著痛痕深莫把¶渠儂亂咒罵」
#+END_VERSE
¶

** 示伯弘陳居士¶

#+BEGIN_VERSE
「　靈苗夙植道心濃入此門來要契宗一喝一拳通活¶變倒拈禿帚也成龍」
#+END_VERSE
¶

** 與儉菴穎維那¶

#+BEGIN_VERSE
「　輪槌影裏翻身轉豺虎叢中縱步行扶起砂盆成大¶任一肩任荷亦非輕」
#+END_VERSE
¶

** 與晦石瑛書記¶

#+BEGIN_VERSE
「　知君書記本翩翩曾染諸方五味禪今日掃除都淨¶盡一枝橫亞望薪傳」
#+END_VERSE
¶

** 與玄際志書記¶

#+BEGIN_VERSE
「　機先一拶透重關腳下無私任往還春到桃華濃似¶錦逄人莫道老僧慳」
#+END_VERSE
¶

** 與止言柯居士(別號無右)¶

#+BEGIN_VERSE
「　維摩杜口右翁止言今古一致吾無間然閒來試步¶蓮山上擊碎涵江水底天」
#+END_VERSE
¶

** 示蘊中疇士柯二居士¶

#+BEGIN_VERSE
「　蘊於中者形諸外古聖今賢所共知春夜一聲蛙叫¶月乾坤撞破在斯時」
#+END_VERSE
¶

#+BEGIN_VERSE
「　九疇熟練士人風一著當陽迥不同解向言前親薦¶取木樨香噴畫城中」
#+END_VERSE
¶

** 示慧髻慧頂二上人
<pb:KR6q0421_J_022-0119c>¶

#+BEGIN_VERSE
「　輪王髻珠不難得所貴當人有慧力信手拈來用莫¶窮深深祗樹增顏色」
#+END_VERSE
¶

#+BEGIN_VERSE
「　頂門慧眼明於日爍破威音那畔邊若箇兒男甘自¶昧揭開此際莫牽纏」
#+END_VERSE
¶

** 與遷思朱居士¶

#+BEGIN_VERSE
「　嶺梅纔破萼岸柳又垂絲遷與不遷義請君仔細思¶思而得一言可為天下則」
#+END_VERSE
¶

** 與振寰解居士¶

#+BEGIN_VERSE
「　生來氣宇自威雄不與尋常俗品同寶劍一揮神鬼¶泣聲光落落振寰中」
#+END_VERSE
¶

** 示慧詮上人¶

#+BEGIN_VERSE
「　出家若似最初志入聖超凡誠易易三藏靈詮不必¶提钁頭倒築壺山翠」
#+END_VERSE
¶

** 與豫菴王居士¶

#+BEGIN_VERSE
「　凡事當知豫則立況乎振旅出師時撥開畫戟佛心¶現北地南天任所之」
#+END_VERSE
¶

** 示洞真莫居士¶

#+BEGIN_VERSE
「　唯茲事實餘非真直下洞明合本人兩道眉毛添瑞¶彩頭頭盡屬舊園春」
#+END_VERSE
¶

** 與不遷亙維那¶

#+BEGIN_VERSE
「　照用後先看變化境人定奪任施為閩山浙水路非¶遠不似秤鎚墜井時」
#+END_VERSE
¶

** 輓李母何氏太夫人¶

#+BEGIN_VERSE
「　撇卻塵勞當下休功成行滿孰為儔普天月照無瑕¶鏡遍界蓮撐不漏舟自是去來存大道更何生死掛¶心頭紙錢半陌聊徇例莫笑璜溪拙北丘」
#+END_VERSE
¶

** 與君仲吳居士¶

#+BEGIN_VERSE
「　吹毛劍氣逼人寒誰敢當前正眼看爭似機先輕放¶下大家擺手入長安」
#+END_VERSE
¶

** 與雲潛旻書記
<pb:KR6q0421_J_022-0120a>¶

#+BEGIN_VERSE
「　錦標在手收功易莖草蓋頭固守難近日祖風衰弱¶甚行當痛策勿偷安」
#+END_VERSE
¶

** 與智海至知客¶

#+BEGIN_VERSE
「　巳契從前得力句不辜此際轉身時法門大體能提¶撥便是堂堂度世師」
#+END_VERSE
¶

** 示李門超華王氏¶

#+BEGIN_VERSE
「　大道不岐男女相這邊那畔自圓明當機撥著無回¶互一曲獅絃分外清」
#+END_VERSE
¶

** 示悉遠禪人¶

#+BEGIN_VERSE
「　楓橋夜半鐘聲好華院簾前客棹多一段真機都漏¶洩如何問我又如何」
#+END_VERSE
¶

** 示慧生禪人¶

#+BEGIN_VERSE
「　一筆蘸乾三泖水半肩挑盡九峰青衲僧作略能如¶是不負來機口瀉缾」
#+END_VERSE
¶

** 寄修林江宜李二居士¶

#+BEGIN_VERSE
「　佇立橋邊望翠雲蟬琴蛙鼓鬧紛紛玉笻引得蓬壺¶月不憚移舟遠送君」
#+END_VERSE
¶

#+BEGIN_VERSE
「　紫竹蕭疏護短墻頭陀家計也尋常人來問道無言¶說坐久惟知透骨涼」
#+END_VERSE
¶

** 寄酬伊人王護法¶

#+BEGIN_VERSE
「　行道難兮守道難煙村水國自相安年來未敢通名¶紙多恐龍門不易攀」
#+END_VERSE
¶
¶
¶
¶
¶
¶
¶

(平湖居士¶
慧具)
<pb:KR6q0421_J_022-0120b>¶

