#-*- mode: mandoku-view; -*-
#+DATE: 2015-08-30 21:51:44.613110
#+TITLE: 百癡禪師語錄
#+PROPERTY: CBETA_ID J28nB202
#+PROPERTY: ID KR6q0421
#+PROPERTY: SOURCE Jiaxing Canon Vol. 28, No. B202
#+PROPERTY: VOL 28
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0421_J_020-0103c> 
#+PROPERTY: JUAN 20

 百癡禪師語錄卷第二十¶
嗣法門人超宣等編¶

偈上¶

示念佛眾善友¶

#+BEGIN_VERSE
「　一聲提起一聲親提起聲聲現本人霧散雲收秋月¶朗海天空闊白如銀
#+END_VERSE
」¶

#+BEGIN_VERSE
「　彌陀與汝甚冤讎口角垂涎罵不休驀地豁然開正¶眼方知步步踏蓮舟
#+END_VERSE
」¶

雪獅子¶

#+BEGIN_VERSE
「　踞地掀天勢獨雄毫光遠映絕羅籠爪牙雖是不曾¶動已走狐群入萬峰
#+END_VERSE
」¶

示旻白侍者¶

#+BEGIN_VERSE
「　紙襖不須勤綴補儂無好句可相為臨機只要驀頭¶棒管取風流撒手歸
#+END_VERSE
」¶

寄彥升陳太史時在京都¶

#+BEGIN_VERSE
「　玉堂春旆擁僊官蔚若祥雲下翠巒欲展奇勳扶聖¶世法輪撥轉有何難
#+END_VERSE
」¶

示嬾顛講主¶

#+BEGIN_VERSE
「　五千餘軸算奚窮華雨繽紛講席中防唾已甘辭義¶虎奪珠應在探驪龍孚公畫角驚殘夢德嶠吹燈起¶黑風是事分明重剖析兒男若箇不英雄
#+END_VERSE
」¶

寄七星慧上人¶

#+BEGIN_VERSE
「　七星環勢削天孤可有七星慧劍無收罷試來呈妙¶舞莫淹寒匣自相辜
#+END_VERSE
」¶

遁庵¶

#+BEGIN_VERSE
「　迥出人寰孰與同銜華野鶴覓無蹤從教門戶潑天¶闊千載寥寥映日紅
#+END_VERSE
」¶

示歌者¶

#+BEGIN_VERSE
「　三撥琵琶唱渭城喉音嘹喨遏雲行何如解奏無生¶曲佛祖都教努眼睛
#+END_VERSE
」
<pb:KR6q0421_J_020-0104a>¶

寄亦仁徐居士¶

#+BEGIN_VERSE
「　亦以仁心扶祖道不難把筆判虛空大人境界如相¶問雲外秋霞織暮紅
#+END_VERSE
」¶

送亮禪人之天童¶

#+BEGIN_VERSE
「　廿里松關石徑斜香風吹發杖頭花入門辨主須端¶的不是成家便破家
#+END_VERSE
」¶

靈石為太學隱莘乞書扇頭¶

#+BEGIN_VERSE
「　莘翁與我不相識傳得盛名入耳新玉尺在躬霜滿¶鬢曇華為舌語撩人千嵒松雨惺前夢一榻風光了¶勝因何日毘城來借座杖頭點出萬家春
#+END_VERSE
」¶

魏智培送鏡¶

#+BEGIN_VERSE
「　寶鏡持來一照看眉鬚歷的不相瞞自知撲碎全無¶力留掛空山奪夜寒
#+END_VERSE
」¶

送僧掩關¶

#+BEGIN_VERSE
「　春風吹破碧桃腮劃地為關且活埋他日遙思今日¶恨出頭仍覓對頭來
#+END_VERSE
」¶

示真蔭黃二娘¶

#+BEGIN_VERSE
「　女中示現覺華開想必靈根夙帶來日用頭頭合本¶據千枝萬葉蔭全該
#+END_VERSE
」¶

書姚其中扇頭¶

#+BEGIN_VERSE
「　日上三竿睡正美隔窗華下鳥聲頻試將獨得其中¶趣誇與廛居無事人
#+END_VERSE
」¶

示湛上人¶

#+BEGIN_VERSE
「　當機一俸活如龍不落思惟擬議中就地翻身頭角¶露湫傾嶽倒萬千重
#+END_VERSE
」¶

悼芙蓉玄密禪師¶

#+BEGIN_VERSE
「　擦褲磨裙幾度秋頂門眼正迥誰儔玉芝聲價千鈞¶重金粟衣盂一擔收盡道初昇天際日那知倏變水¶中漚芙蓉影落無尋處長與追思血淚流
#+END_VERSE
」¶

示李夫人并諸道婆
<pb:KR6q0421_J_020-0104b>¶

#+BEGIN_VERSE
「　諸佛本來汝我無別念者是誰直須了徹菱花影裏¶廓全身一道神光賽月輪
#+END_VERSE
」¶

示浩然祐然龔二居士¶

#+BEGIN_VERSE
「　難弟難兄若箇知萱幃日影況遲遲從今莫問鴒原¶苦且把壎箎合調吹
#+END_VERSE
」¶

#+BEGIN_VERSE
「　箇事何岐弟與兄秪因不薦起迷情等閒覷破娘生¶面方信從來共路行
#+END_VERSE
」¶

留曉禪人¶

#+BEGIN_VERSE
「　草鞋踢出路迢迢準擬秋歸慰寂寥何似息心蒼靄¶裏隨攜鈯斧斷雲霄物求新人求舊久長難得句須¶透男兒駿業後頭多謾把閒情輕自疚
#+END_VERSE
」¶

曉堂¶

#+BEGIN_VERSE
「　午夜閉門憨打睡忽然曙色向東開金烏躍出翬簷¶上大坐當軒任去來
#+END_VERSE
」¶

書宗驥陳茂才扇頭¶

#+BEGIN_VERSE
「　白是扇黑是字黑白未分前端的在甚處二六時中¶著眼看莫秪茫茫無本據有本據絕疑慮不獨步追¶千里風瞥然又見成龍去
#+END_VERSE
」¶

化米¶

#+BEGIN_VERSE
「　三條篾束已多時自笑囊空力莫支一曲微吟秋色¶老相逢不用別思惟
#+END_VERSE
」¶

示古範上人¶

#+BEGIN_VERSE
「　以古為範能範乎古迦文非師達磨非祖夜半晴天¶霹靂轟大蟲咬殺玄沙虎阿呵呵莫莽鹵甘草甜兮¶瓠子苦
#+END_VERSE
」¶

示谷典座¶

#+BEGIN_VERSE
「　飯桶邊菜鍋裏頭頭應是自家底玲瓏八面盡舒輝¶千手大悲提不起提不起兮勿辭勞動轉施為賴爾¶曹有日淨瓶趯倒去居然贏得一山高
#+END_VERSE
」¶

化豆
<pb:KR6q0421_J_020-0104c>¶

#+BEGIN_VERSE
「　磨盤寂寂碧雲封借問誰家意氣濃但使機關常撥¶轉無窮受用在其中
#+END_VERSE
」¶

寄猶龍李居士¶

#+BEGIN_VERSE
「　維摩鼻孔知仍舊道者眉原八字分相信不須頻寄¶語任他竹戶鎖重雲
#+END_VERSE
」¶

留洪禪人¶

#+BEGIN_VERSE
「　千里來何事寬心罷此行休因微雨過洗落舊時青¶忍耐身之鎧恢弘績乃成君不見法遠老卓丁丁水¶潑灰拋骨愈勍大抵蓮峰無別念鐵船沒底要人撐
#+END_VERSE
」¶

專使送法衣至師說偈云¶

#+BEGIN_VERSE
「　普天匝地承渠力耀古騰今絕覆遮既已年來行此¶令何妨錦上又添花
#+END_VERSE
」¶

示醫士鄒上水¶

#+BEGIN_VERSE
「　醫國醫人無二道本經本阜自參觀杏林春暖花開¶後不假砭鍼起痼殘
#+END_VERSE
」¶

寄詢野張居士¶

#+BEGIN_VERSE
「　吹毛雪雪久磨礱不用當場那見功收放果能無觸¶住從教血濺梵天紅
#+END_VERSE
」¶

送玄策侍者順昌持缽¶

#+BEGIN_VERSE
「　無事室中嬾喚呼退身一步是良圖龍宮虎穴親臨¶過始信真機不負吾
#+END_VERSE
」¶

慰王汝良喪父¶

#+BEGIN_VERSE
「　趨庭竟日共商量逗到時來理自彰此地不留椿樹¶影淨邦喜得藕花香千點淚九迴腸是汝良心且勿¶忘何似而門輕劈破親爺復見露堂堂
#+END_VERSE
」¶

與一化上人¶

#+BEGIN_VERSE
「　鯤化為鵬摶九萬大機大用不尋常頭陀說話無憑¶準籤出南華問老莊
#+END_VERSE
」¶

悼雲峰朗真和尚¶

#+BEGIN_VERSE
「　巾瓶共侍有多年白鹿城離各一天宗鼎力扛魔膽
<pb:KR6q0421_J_020-0105a>¶喪法幢俄偃祖庭芊誰云慧日照無曲幾度臨風恨¶不全弟應兄呼今已矣揮毫書此斷腸篇
#+END_VERSE
」¶

書陳亨如扇頭¶

#+BEGIN_VERSE
「　暑甑蒸人不自由塵勞火宅較悠悠我儂示汝安身¶訣徹底清風在手頭
#+END_VERSE
」¶

示楊百顯¶

#+BEGIN_VERSE
「　少林的旨沒差互百草頭巔全顯露試看舊時煙雨¶堆眼睛突出人無數
#+END_VERSE
」¶

示鄰庵僧¶

#+BEGIN_VERSE
「　凌虛閣後玉千竿翠鎖金風隔岫寒不識現前活祖¶印終須到處被人瞞
#+END_VERSE
」¶

寄鄭輝吉¶

#+BEGIN_VERSE
「　夏去秋來杳鴈音風檐坐睡冷沉沉錐鉤拶著還知¶否未可徒然負片心
#+END_VERSE
」¶

示慈禪人禮普陀¶

#+BEGIN_VERSE
「　爛銀高涌響如雷大士全身現幾回要到普陀巖上¶見驢年保汝出頭來
#+END_VERSE
」¶

示星士¶

#+BEGIN_VERSE
「　有物先天不露形灼然無剋亦無生如君妙算能幾¶箇且看推排泣六丁
#+END_VERSE
」¶

哭天童密雲老和尚¶

#+BEGIN_VERSE
「　天下大法幢兮已折天下大法鼓兮已裂天下大法¶燈兮已滅祖佛見之皺眉魔外聞兮喜悅不肖兒孫¶又何說換手搥胸哭彼蒼淚珠點點是紅血
#+END_VERSE
」¶

書孕淩小阿郎扇頭¶

#+BEGIN_VERSE
「　竹馬閒騎繞畫堂咿啞聲切響琅琅浮雲景物何能¶動秪認目前爹與娘
#+END_VERSE
」¶

厚庵¶

#+BEGIN_VERSE
「　此庵問是何年造鐵壁銀關千萬重縱有巨靈分不¶破豁開戶牖在渠儂
#+END_VERSE
」
<pb:KR6q0421_J_020-0105b>¶

輓天木張秀才¶

#+BEGIN_VERSE
「　不羨琴書別舊遊畫樓空鎖冷湫湫龍鍾顏父吞聲¶哭窈窕湘筠帶淚愁愁有盡兮君無盡此界他方隨¶所順要見全身獨露時年年二月桃花信
#+END_VERSE
」¶

示賓石居士¶

#+BEGIN_VERSE
「　雲為友石為賓一榻清風足四鄰黃鳥囀白花新萬¶里長天絕點塵好景現前向汝道箇中主也是何人
#+END_VERSE
」¶

戒點燈¶

#+BEGIN_VERSE
「　無油莫點案前燈各自相依暗地行露柱有時忽磕¶著夜深猶見日輪明
#+END_VERSE
」¶

題佛手柑¶

#+BEGIN_VERSE
「　金色如來一臂垂至今示現滿枝枝都緣接引婆心¶切留待當人正眼窺
#+END_VERSE
」¶

題走馬燈¶

#+BEGIN_VERSE
「　通身無力腳跟浮傍著燈光趁隊遊萬轉千迴跳不¶出何如直下把心休
#+END_VERSE
」¶

為一我居士薦母¶

#+BEGIN_VERSE
「　六十餘秋信步行翻身一踏契無生不將玉珥和華¶插自有金梭對月鳴婦道盡母儀成果熟菩提覿面¶呈畢竟何為安立處大千沙界任縱橫
#+END_VERSE
」¶

贈令元徐子¶

#+BEGIN_VERSE
「　妙齡便讀五經書已信天資邁二徐他日崢嶸頭角¶現曹溪路上莫辜余
#+END_VERSE
」¶

送儲提舉廣州榮任¶

#+BEGIN_VERSE
「　霜花拂袖劍光含路過江西入嶺南若遇盧公輕借¶問報言近日好同參
#+END_VERSE
」¶

#+BEGIN_VERSE
「　宦海不須愁浪風但憑濟物有慈艟急撐到岸無餘¶事萬里晴樓一望中
#+END_VERSE
」¶

復海澄李四清¶

#+BEGIN_VERSE
「　一句全無多少好臨行強索欲何為百山賴是鄉情
<pb:KR6q0421_J_020-0105c>¶慣且就從前痛處錐
#+END_VERSE
」¶

書允中上人扇頭¶

#+BEGIN_VERSE
「　多時不打虛空鼓兩片皮間白醭生共聚英流如點¶首無錢任買竹風清
#+END_VERSE
」¶

復神珠余典史¶

#+BEGIN_VERSE
「　高山調古少人知雲樹蒼蒼憶子期匪為宮商誇悅¶耳秪緣鄭衛結愁眉若秋晚似懸絲今不再鼓復奚¶時一曲遙吟君試聽白蘋風起動寒漪
#+END_VERSE
」¶

示針工子僊¶

#+BEGIN_VERSE
「　崒嵂九峰開步幛潺湲三泖織迴文憑誰好手能裁¶剪攤向人間作見聞
#+END_VERSE
」¶

寄君輔馮居士¶

#+BEGIN_VERSE
「　一帶溪山列畫圖扁舟還肯駕來無石窗影拂松梢¶月底意深深不用酤
#+END_VERSE
」¶

示鳳林高居士¶

#+BEGIN_VERSE
「　吸盡西江空所有笊籬叫賣滿街春老龐活計人能¶委千古無生協韻新
#+END_VERSE
」¶

送靈嶽禪師皇亭住山¶

#+BEGIN_VERSE
「　長安道左垂楊綠人醉春風歌一曲爭似君家曲調¶高沒絃琴和聲相續聲聲引入碧雲阿坐見繞梁拂¶荔蘿不屬宮商與徵角水流山峙豈干他波旬乍聽¶駭然走德嶠韶陽咸拱手此曲問從何處來也知冥¶契十年久而今正好再三彈莫謂行行識者難更冀¶異時重擊節聿興濟北大江瀾
#+END_VERSE
」¶

登金山絕頂¶

#+BEGIN_VERSE
「　倦餘無事愛扶筇步到山椒思轉濃長嘯一聲雲影¶落那知腳下有千峰
#+END_VERSE
」¶

寄建寧唐司理¶

#+BEGIN_VERSE
「　羽書行逼歲無休尚倚文星照建州浩浩公堂虛隱¶几一聲雷震萬山頭
#+END_VERSE
」
<pb:KR6q0421_J_020-0106a>¶

示尼智學¶

#+BEGIN_VERSE
「　西來旨絕周遮擬別會隔天涯古木禽啼曙疏林梅¶放花眼觀耳聽豁然透佛祖頂𩕳較弗差豈不見昔¶年尼妙總已到家大慧室中聞舉油餈話震威喝出¶兮意氣堪誇汝其依此為標榜切忌逢人縮爪牙
#+END_VERSE
」¶

送靈雨法侄¶

#+BEGIN_VERSE
「　滹沱老識陣雲高三要三玄賽六韜後代兒孫都習¶戰白虹光拂紫金袍
#+END_VERSE
」¶

長慶即事寄韻峰蓮峰二長老¶

#+BEGIN_VERSE
「　荒寺欹雲半集烏我來掛笠強支吾不衰眼力峰千¶筆能攪吟魂水一湖碧篆香清欣獨得紫藤骨瘦倩¶誰扶皇崗勝地曾分囑為問年深記著無
#+END_VERSE
」¶

示雲隱庵淨上人¶

#+BEGIN_VERSE
「　裏頭不窄外頭寬淨守已經十載寒直指機將何抵¶對白雲深鎖玉琅玕
#+END_VERSE
」¶

寄叔晉承甫二居士¶

#+BEGIN_VERSE
「　胸次能藏萬卷筆力解撼千江到底不留涓滴說甚¶襄州老龐
#+END_VERSE
」¶

#+BEGIN_VERSE
「　馳求常為物累得悟宛爾神閒芒鞋幅巾竹杖是處¶綠水青山
#+END_VERSE
」¶

喜憨璞維那至¶

#+BEGIN_VERSE
「　劍戟鳴秋世不康買舟先我渡錢塘應知此去雲山¶杳詎料今來草樹蒼倦策喜同撐破戶輪槌煩任震¶虛堂他時熱面輕翻轉勿作克賓孝順郎
#+END_VERSE
」¶

惠上人清明葬母回示之¶

#+BEGIN_VERSE
「　生身母氏已焚埋本有親娘全不顧落落零零在頂¶門風吹日炙無遮護無遮護急省悟杜宇聲中花正¶紅清明過了春光暮
#+END_VERSE
」¶

示趙堪輿¶

#+BEGIN_VERSE
「　無陰陽地在何方請自迴光看莫忘識破始知來脈
<pb:KR6q0421_J_020-0106b>¶大龍蟠虎踞露堂堂
#+END_VERSE
」¶

悼正法禪師¶

#+BEGIN_VERSE
「　選佛圖成不選官聲光落落動人寰滹沱正印腰初¶佩景德真燈續自閒詎料旋嵐摧大蔭空餘鈍鳥望¶高山同條誰似君知己聞訃幾回染袖斑
#+END_VERSE
」¶

金粟丈室前菊花五月盛開因事有感作此¶

#+BEGIN_VERSE
「　若箇兒男肯自埋嘗憐近事獨徘徊黃花也愛出頭¶早不待秋光已遍開
#+END_VERSE
」¶

薦蔡門孺人¶

#+BEGIN_VERSE
「　幻寄閻浮五十三友儀慈訓兩無慚羅幃忽掩秦樓¶月玉鏡空斜鳳尾簪自是全身超露布更饒遍界現¶優曇歸根得旨分明在不藉區區作指南
#+END_VERSE
」¶

和監寺四旬¶

#+BEGIN_VERSE
「　四十稱強仕風光汝自知倚筇何以贈千古襲楊岐
#+END_VERSE
」¶

募鹽¶

#+BEGIN_VERSE
「　馬師年年不少金粟年年要化淹殺衝浪巨鱗世出¶世間無亞珍重眾檀信手揮幸勿遼天高索價
#+END_VERSE
」¶

示慈帆直歲¶

#+BEGIN_VERSE
「　亂雲片片幽鳥喃喃百丈野鴨趙州布衫機先親領¶略氣宇自巉巖法有成規兮量水打碓事無一向兮¶看風使帆慈禪慈禪知不知若也知插鍬寂子小廝¶兒
#+END_VERSE
」¶

送鐵鼓上座回平湖¶

#+BEGIN_VERSE
「　祖域高親日未休歸心暫且寄行舟到家句子聊相¶贈一喝當湖水逆流
#+END_VERSE
」¶

募塑大悲菩薩像¶

#+BEGIN_VERSE
「　稽首大悲神通無礙一點慈心風月莫賽要識手眼¶從何來行行自有知音在
#+END_VERSE
」¶

寄東湖張啟英¶

#+BEGIN_VERSE
「　面目分明何處是湖光瀲灩蘸空青老來謾道無思
<pb:KR6q0421_J_020-0106c>¶算同我扶藜倚翠屏
#+END_VERSE
」¶

送漚天禪師住靈祐¶

#+BEGIN_VERSE
「　準擬相將度歲殘一爐松火話般般投書何意山靈¶巧分袖頓增玉井寒羅集鳳龍君得計掀翻海嶽世¶殊安當年畫棟紫芝現應在今朝拭眼看
#+END_VERSE
」¶

僧以訓童為業寄之¶

#+BEGIN_VERSE
「　日課虛堂八九子何如法戰化三千年來壯志還存¶否試聽春山泣杜鵑
#+END_VERSE
」¶

壽型唐徐居士¶

#+BEGIN_VERSE
「　打翻浮世閒花甲坐對秦山日月高一句全提超劫¶外不誇親見熟蟠桃
#+END_VERSE
」¶

募裝密雲老和尚像¶

#+BEGIN_VERSE
「　白棒橫拈生風偃草面目全無起人懊惱恨不當時¶直下推倒若云像設所關看來重裝也好好好檀那¶莫惜自家寶
#+END_VERSE
」¶

送慶化士¶

#+BEGIN_VERSE
「　為眾不辭筋力苦逢人定是笑顏開一航春色隨君¶去五月山頭望汝來
#+END_VERSE
」¶

送霞章上人省母¶

#+BEGIN_VERSE
「　北堂萱草綠依依娘日倚門寒淚垂此去那堪空手¶獻風帆急處好思惟
#+END_VERSE
」¶

送澹月上人回里¶

#+BEGIN_VERSE
「　秀水溶溶是故鄉蘭舟輕泛興何長到頭不及秦溪¶月靜夜無痕徹底光
#+END_VERSE
」¶

離言禪師初住秦山寄之¶

#+BEGIN_VERSE
「　秦駐山頭久寂寥君今倚杖氣凌霄活人句已含春¶象陷虎機如撼怒潮目富不嫌雲萬疊肚寬何用篾¶三條他年曲彔床高坐一任時流亂畫描
#+END_VERSE
」¶

送達化士¶

#+BEGIN_VERSE
「　象子驢兒骨力雄成群踢踏起騷風二時草料憑誰
<pb:KR6q0421_J_020-0107a>¶委細抹將來在爾躬
#+END_VERSE
」¶

晦珠光西堂受囑住東山寄之¶

#+BEGIN_VERSE
「　高臥東山甘水草不思犁耙上肩拖黃梅雨灑秧針¶秀鞭逼渾身奈若何
#+END_VERSE
」¶

送隱野惺西堂住山¶

#+BEGIN_VERSE
「　把住牢關線不容放行一策任橫縱泥牛夜吼千峰¶月莫負山頭老凍儂
#+END_VERSE
」¶

示刊字胡孝若¶

#+BEGIN_VERSE
「　刀刻不入那一著亙古亙今光焯焯雖然點畫自分¶明究竟全無元字腳說甚聲聞小果到此猶迷直饒¶千手大悲也難摸索道人擬欲進前來引得頭陀笑¶滿腮但向刀未舉時開隻眼敢保盛名遠播響如雷
#+END_VERSE
」¶

送圓侍者¶

#+BEGIN_VERSE
「　金雞鼓翅玉欄杆落落圓音透頂寒此去不知如是¶否空教拭目倚層巒
#+END_VERSE
」¶

寄雲標關主¶

#+BEGIN_VERSE
「　關中篆縷久凝溫兀坐長年不出門海藏無窮真妙¶義椰身徹底盡翻掀常言頑石頭能點也信雄鵝聽¶解奔書咄寄君惟自肯莫將禪教作岐論
#+END_VERSE
」¶

祝夫人持硨磲數珠乞偈¶

#+BEGIN_VERSE
「　數珠百八白粼粼一度拈來一度新夜靜月明香篆¶繞曇華瑞映在當人
#+END_VERSE
」¶

贈艮山道如禪德¶

#+BEGIN_VERSE
「　嫋嫋軒前竹堆堆架上書支藜看倦鳥坐石問遊魚¶不是禪道佛法亦非解脫真如任性而行兮用無不¶足隨緣而寓兮樂常有餘有餘之樂許誰同獨愛艮¶山老道翁客到門來多意氣一甌白雪起清風
#+END_VERSE
」¶

書稚躬居士扇頭¶

#+BEGIN_VERSE
「　閒亭獨倚溪光曉萬里長天飛白鳥祖意西來本現¶成頭陀何用別之遶
#+END_VERSE
」
<pb:KR6q0421_J_020-0107b>¶

示法淨蓮石二庵主¶

#+BEGIN_VERSE
「　不愛鉛華誤世緣袈裟頂受禮金僊大都法念堅如¶石故爾真修淨似蓮戴笠三圍機用卓灌溪半杓古¶今傳葫蘆有樣也堪畫好趁流光緊著鞭
#+END_VERSE
」¶

送瑞可參友¶

#+BEGIN_VERSE
「　目視雲霄非自了身拖泥水豈為人超然不涉兩途¶去惟許同參作者親
#+END_VERSE
」¶

示鋤雲禪人¶

#+BEGIN_VERSE
「　山前片地碧雲籠日把金鋤莫計功驀忽雲開鋤又¶斷海天推出一輪紅
#+END_VERSE
」¶

十一月十二日蔡雲臺生辰¶

#+BEGIN_VERSE
「　律應黃鐘氣候清祥麟此日墮雲行人間花甲翻身¶過屋裏優曇覿面呈骨相巍峨神不老鬚眉皓白邑¶之英我來據本為翁壽亙古彌今第一贏
#+END_VERSE
」¶

示瑞華殷居士¶

#+BEGIN_VERSE
「　鵡湖水秀且深風吹紋皺面日照影篩金解境非干¶境論心不是心心境兩頭都剔脫逢人無事笑吟吟
#+END_VERSE
」¶

與筠修陸方伯¶

#+BEGIN_VERSE
「　節鉞光中正令行當年陸亙擅家聲瓶鵝喚出遼天¶去八臂哪吒也努睛
#+END_VERSE
」¶

薦行奇沈大娘¶

#+BEGIN_VERSE
「　經中得力句臨末用得親撒手無欣厭抬頭見本人¶彤雲千尺拱寶樹一華新借問今何在相逢處處春
#+END_VERSE
」¶

送古門貞上座回潮陽¶

#+BEGIN_VERSE
「　背手打翻無字印出門又惹滿頭灰鱷溪巨浪千餘¶里任汝掀騰吼怒雷
#+END_VERSE
」¶

示函白居士¶

#+BEGIN_VERSE
「　三張白紙一函封點畫分明不露蹤要會玄沙親切¶意門前春水碧溶溶
#+END_VERSE
」¶

示書廓黃居士
<pb:KR6q0421_J_020-0107c>¶

#+BEGIN_VERSE
「　廓落全彰事如何把筆書右軍雖敏手到此也躊躇
#+END_VERSE
」¶

書裕後信童扇頭¶

#+BEGIN_VERSE
「　畫棟喃喃燕紫平畦疊疊花黃尼父文章性道今古¶毫無隱藏
#+END_VERSE
」¶

#+BEGIN_VERSE
「　覷透千差一貫力行裕後光前靈苗自有夙種那分¶弱質耆年
#+END_VERSE
」¶

送湖廣三融法侄¶

#+BEGIN_VERSE
「　頂門正眼無藏覆腳下風光得自由拈起堂前氈拍¶板高聲唱徹楚天秋
#+END_VERSE
」¶

金粟化米¶

#+BEGIN_VERSE
「　九十九峰捧殿閣龍媒蹄健競頭奔不辭草料餵他¶飽法戰場中解報恩
#+END_VERSE
」¶

張君美求子¶

#+BEGIN_VERSE
「　夢中玉燕暗飛來覺後分明喜事該總是當人心地¶感乘時記取莫疑猜
#+END_VERSE
」¶

贈孝子褚明祥¶

#+BEGIN_VERSE
「　割股醫親痛自捫人傳說亦暗驚魂至今古墓悲風¶起樹色依然帶血痕
#+END_VERSE
」¶

薦方氏產難兼慰潞公居士¶

#+BEGIN_VERSE
「　踏著無生路宛然一池熱血化紅蓮全身示現超今¶古寶蓋輕搖動地天誰信渠儂原不死都因夙世有¶良緣沉珠破鏡三春夢休讀亞之灑淚篇
#+END_VERSE
」¶

送汶石晃上座回漳¶

#+BEGIN_VERSE
「　拼命單刀入虎幃一枝畫戟奪先歸霞城自古多英¶武莫倦當機劈面揮
#+END_VERSE
」¶

寄李天衢¶

#+BEGIN_VERSE
「　七通八達是天衢把住放行兩不拘我有少林沒孔¶笛逆風試問解吹無
#+END_VERSE
」¶

慰仲垣朱居士喪室¶

#+BEGIN_VERSE
「　葉落秋容慘淡時故絃音斷不勝悲無聊獨倚樓中
<pb:KR6q0421_J_020-0108a>¶月有意空描額下眉是恁麼各自知去來聚散總權¶宜問伊端的歸何處佛國天宮任所之
#+END_VERSE
」¶

張平玉乞題忍字¶

#+BEGIN_VERSE
「　世出世間人惟有忍字好一忍百無憂家和身可保¶迷雲淨盡兮朗若秋空喜兆當前兮笑生春草報君¶知須及早利刃心頭大險哉不依徒自添煩惱
#+END_VERSE
」¶

書廓善琴戲成二絕寄之¶

#+BEGIN_VERSE
「　風和夜靜月篩金獨倚危樓發妙音寂寂高山流水¶趣知誰辨別伯牙心
#+END_VERSE
」¶

#+BEGIN_VERSE
「　予琴原不屬絲桐古韻冷冷響碧空一曲彈來君莫¶笑西乾萬里已聞風
#+END_VERSE
」¶

寄太學張拱伯¶

#+BEGIN_VERSE
「　月夜方塘獨叫蛙子韶撞破卻成家百千年後無消¶息還賴君添錦上花
#+END_VERSE
」¶

送靈上人回金陵并去山東緣幹¶

#+BEGIN_VERSE
「　子從天中來為眾心已遂相見未幾時別我下層翠¶春風送小舟春鳥留人意帶眼行不差履道最為貴¶抉取驪龍珠辨明鴨鵠類莫學浮虛禪口快神如醉¶金陵古帝都東魯宣尼地杖頭休掛錢一缽任遊戲¶上釣有鯨鰲直須手腳利驀鼻倒騎回方名叢林使¶此言是與否去矣且牢記
#+END_VERSE
」¶

包氏孺人二月十九日生辰¶

#+BEGIN_VERSE
「　慈風不減普門士況出娘胎日月同華笑鳥啼知壽¶意年年飛入玉簾中
#+END_VERSE
」¶

金陵曹涯庵乞題咄咄堂¶

#+BEGIN_VERSE
「　人生期適志把手謾書空富貴雲拖岫文章水映虹¶帝畿雖信杳佛國有閞通豎亞頂門眼逍遙興不窮
#+END_VERSE
」¶

輓姚母張孺人并慰諸大孝居士¶

#+BEGIN_VERSE
「　金柔火老一天清掉轉船頭舊路行腦後有光誰蓋¶覆目前無阱任施呈頻伽白鶴尋常事瑤樹奇花自
<pb:KR6q0421_J_020-0108b>¶在生受用現成如共委哀哀不待泣風聲
#+END_VERSE
」¶

示苾芻尼掩關¶

#+BEGIN_VERSE
「　靜看乾坤忙裏過閒將日月上頭封關中主莫匆匆¶且待澄潭起臥龍
#+END_VERSE
」¶

雨中聞訃¶

#+BEGIN_VERSE
「　東山夜唱曲無腔忽地驚聞折勝幢遙憶去時成舊¶恨不堪飛雨灑蘿窗
#+END_VERSE
」¶

示賣餅者¶

#+BEGIN_VERSE
「　觀音菩薩將錢買何似韶陽越祖談公案兩重齊鏟¶卻街頭十字放癡憨
#+END_VERSE
」¶

示符上座¶

#+BEGIN_VERSE
「　肘後符懸五彩紅頂門眼正有全功滹沱出格丈夫¶漢睥睨人間孰與同
#+END_VERSE
」¶

示張念先¶

#+BEGIN_VERSE
「　我無法可說有說是欺瞞但看庭前竹風來響幾竿
#+END_VERSE
」¶

米貴柴荒作此以勉諸子¶

#+BEGIN_VERSE
「　麥薪如桂米如珠幾度思惟暗嘆吁大抵生來福德¶尟故逢此地歲年蕪沿門行乞前無路坐席偷安盡¶怨吾誰是同心抱義漢砂盆好好力匡扶
#+END_VERSE
」¶

送曉上人之武林¶

#+BEGIN_VERSE
「　窠臼不存稱快俊轉身重與頂門鍕六橋花柳春湖¶外閒立晴空倚杖藜
#+END_VERSE
」¶

藏頭偈贈𨍏轢嚴居士¶

#+BEGIN_VERSE
「　毗盧頂上金冠燦耶舍塔中玉磬清後代兒孫諳的¶旨身彰五彩播寰瀛
#+END_VERSE
」¶

竹西李護法寄秋詞春緒二刻兼惠壽扇復之¶

#+BEGIN_VERSE
「　君是謫僊人再來秋詞春緒興悠哉鏤金句可驚神¶鬼敲韻聞如動地雷偶泛蘭艖示好我慚無玉版味¶相陪且行且止殷勤甚爰倩香山作壽杯
#+END_VERSE
」¶

示陝西寶光茶頭
<pb:KR6q0421_J_020-0108c>¶

#+BEGIN_VERSE
「　形山有寶絕遮藏晝夜六時放異光陝府鐵牛推不¶動和盤拓出自超方
#+END_VERSE
」¶

空如上座生日¶

#+BEGIN_VERSE
「　穠桃郁李笑春風六十年來見性同更轉劫初那畔¶看壽山依舊碧巃嵷
#+END_VERSE
」¶

次韻復聖作沈居士¶

#+BEGIN_VERSE
「　吾人有意學無生不與諸緣逐變更腦蓋當前能揭¶破眼光突出自圓明彤霞落鶩涵玄妙石火流雲謾¶暗驚因憶古賢曾語此心堅磨杵亦針成
#+END_VERSE
」¶

#+BEGIN_VERSE
「　六尺岐嶷自在身誰甘役役混風塵船撐入海端由¶己岸到歸家罷問人饒舌懶翁重指註棒頭的旨越¶尖新英靈記取無相負勝似殷雷起臥鱗
#+END_VERSE
」¶

古雪¶

#+BEGIN_VERSE
「　一片虛凝白似銀不知經歷幾多春普通年事今猶¶在可惜庭無斷臂人
#+END_VERSE
」¶

彌高¶

#+BEGIN_VERSE
「　壁立千尋望不窮無階梯處絕牢籠瞎驢一拶翻身¶上佛祖都教列下風
#+END_VERSE
」¶

示一著上人¶

#+BEGIN_VERSE
「　一畫未彰文已著象爻立亦費繁詞羲皇面目如親¶見解使人間十二時
#+END_VERSE
」¶

慈修問大用現前時如何師便打進云龍得水時添意氣虎逢山勢長威獰師又打修乞偈師書示云¶

#+BEGIN_VERSE
「　慈心原是修行本修到無修慈始真大用現前忘軌¶則威獰意氣在當人
#+END_VERSE
」¶

贈醫士詹濟川¶

#+BEGIN_VERSE
「　起疾首推醫國手度生全仗濟川才雪山藥樹華千¶朵今日為君次第開
#+END_VERSE
」¶

送古儀清西堂回福州
<pb:KR6q0421_J_020-0109a>¶

#+BEGIN_VERSE
「　五彩羽毛備三山氣象清仁風雖可貴也要待時鳴
#+END_VERSE
」¶

示古莆祁奉印¶

#+BEGIN_VERSE
「　祖印當中朱點窄奉行夜璧自生輝秋帆忽轉來時¶路回首鷗灘永不違
#+END_VERSE
」¶

本崇信童因病發願出家乞題扇頭¶

#+BEGIN_VERSE
「　打開塵世繁華鎖年幼已存老大心自是靈根培處¶好故將衣靸入叢林
#+END_VERSE
」¶

#+BEGIN_VERSE
「　病緣忽忽從何起了得起時病也無夜靜月明牽稚¶興勝如赤腳走南途
#+END_VERSE
」¶

示浮山上座¶

#+BEGIN_VERSE
「　器大不妨藏待價行高且莫逐時污近來法道多頹¶靡貴在英靈正力扶
#+END_VERSE
」¶

啟英居士改號鏡嵒贈之¶

#+BEGIN_VERSE
「　羲皇之先有古鏡藏在嵒中無少剩忽然迸出勝光¶明萬象森羅齊掩映此鏡非石亦非金面面玲瓏徹¶底深東平盡力撲不破南嶽庵前謾搜尋汝今鏡嵒¶兮為號我復欣欣兮實告雲收霧捲兮地闊天寬月¶朗湖清兮隨人所好
#+END_VERSE
」¶

示劉門超鳳馬氏¶

#+BEGIN_VERSE
「　山嶽稱高鳳麟稱瑞惟此一著在人尊貴勘破了也¶端的來通身五彩羽毛備羽毛備呼喚不回兮羅籠¶不住
#+END_VERSE
」¶

送歸一上座回汾陽¶

#+BEGIN_VERSE
「　筆端未果生花夢眼孔密通面壁心此去汾州有獅¶子解騎莫負舊叢林
#+END_VERSE
」¶

閱覲周居士履歷有懷兼祝壽誕¶

#+BEGIN_VERSE
「　苦樂無常幸自知榮名屣棄適相宜鱣堂不減燕山¶桂羔袖時藏鷲嶺鎚鑑物以公明皙皙分家有偈澹¶猗猗黃鍾律應逢初度敢效萊人獻紫芝
#+END_VERSE
」¶

#+BEGIN_VERSE
「　紫芝年遠味逾香翁壽純兮較彼長腳下煙雲如盡
<pb:KR6q0421_J_020-0109b>¶淨生前面目已全彰出關聃老圖休羨揖客趙州茶¶獨嘗女嫁男婚能事畢風流冠世任徜徉
#+END_VERSE
」¶

送倚天侍者扶乃尊靈骨回明州¶

#+BEGIN_VERSE
「　一堆白骨杖頭擔子道師恩兩不慚舊隱瓶盂如記¶得莫戀春色在江南
#+END_VERSE
」¶

示徹渠上人¶

#+BEGIN_VERSE
「　渠無面目如何徹徹得渠兮始見渠萬里碧天雲不¶翳扶桑日出海門初
#+END_VERSE
」¶

(海寧縣比丘尼通定同徒超聞¶
助刻祈慧根永固壽命延長者)¶
百癡禪師語錄卷第二十終
<pb:KR6q0421_J_020-0109c>¶

